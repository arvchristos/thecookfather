---
date: 2020-11-11
draft: false
image: https://i.imgur.com/QtJAN9R.jpg
title: "Μπάμιες με κοτόπουλο στο φούρνο"
type: post
categories:
- "Κρέας"
- "Συνταγές"
- "Μπύρες"
---


{{< intro >}}
Πολύ αμφιλεγόμενο υλικό οι μπάμιες. Μάλλον είναι πιο πολλοί εκείνοι που τις αποφεύγουν παρά εκείνοι που τις προτιμούν. Ακόμα και αυτοί που τις προτιμούν βέβαια, τις θέλουν συνήθως πολύ πολύ ψημένες. Σαν chips θα έλεγα. Με λίγο καμμένες τις άκρες και μόνο το λαδάκι να έχει μείνει στο ταψί. Εγώ πάλι ανήκω σε αυτούς που λατρεύουν τις μπάμιες και να σας πω την αλήθεια τις θέλω λίγο ζωντανές. Δεν εννοώ με αυτά σε όλους μας σάλια αλλά με λίγη περισσότερη σάλτσα στο ταψί και να νιώθω ότι τρώω λαχανικό.

Βέβαια εδώ η έκπληξη δεν είναι το φαγητό. Όσο οι μπάμιες είναι στην εποχή τους, αλλά και οποιαδήποτε εποχή όντας κατεψυγμένες, νομίζω ότι ταιριάζουν άψογα με την, ίσως, γνωστότερη ελληνική μπύρα...την ΑΛΦΑ!

Δεν νομίζω ότι χρειάζονται και πολλές συστάσεις για αυτή την μπύρα. Ευκολόπιοτη, ελαφρυά και άκρως δροσιστική! Πρόκειται για μία από τις παλαιότερες μπύρες της χώρας αφού γεννήθηκε το 1961. Είναι μία ξανθιά, χρυσαφένια lager με 5% αλκόολ, δηλαδή μία άκρως ελαφρυά μπύρα. Αυτό που την χαρακτηρίζει νομίζω είναι ότι πραγματικά μία παγωμένη ΑΛΦΑ σε ξεδιψάει. Αυτός είναι και ο λόγος που πιστεύω ότι ταιριάζει πολύ με το συγκεκριμένο φαγητό. Ένα ελαφρύ πιάτο σαν τις μπάμιες δεν θα μπορούσε να συνδυαστεί με κάτι βαρύ. Ακόμα και το κοτόπουλο που το συνοδεύει δεν είναι ψητό ή γεμάτο λάδια ώστε να θέλει κάποια μπύρα πιό έντονη, όπως είναι οι Weiss ή οι Pilsner. Άρα νομίζω ότι και συνολικά θα ταίριαζε με τα περισσότερα μαγειρευτά της κουζίνας μας. Κυριώς αυτά που σαν βάση έχουν κάποιο λαχανικό και δεν περιέχουν πολλά λάδια. Επίσης, με το ίδιο σκεπτικό θα μπορούσατε να την συνδυάσετε με κάποιο απλό πιάτο θαλασσινών όπως ας πούμε τα μύδια αχνιστά ή γαρίδες στην σχάρα.
{{< /intro >}}

{{< alternatives >}} Υπάρχουν 2 τρόποι να ψήσετε τις μπάμιες σας. Και οι δύο ξεκινάνε με πολύ καλό μαγείρεμα της μπάμιας στην κατσαρόλα. Και όταν λέμε καλό, εννοούμε να βγάλουν όλα αυτά τα "σάλια". Μετά, όταν τις βάλετε στο φούρνο μπορείτε είτε να τις παραψήσετε και να βγούν με τραγανές άκρες και πιό στεγνές είτε να τις ψήσουμε τόσο ώστε να κρατάνε, σαν να τρώγαμε δηλαδή ένα οποιοδήποτε άλλο λαχανικό. Εγώ εδώ θα σας προτείνω τον δεύτερο τρόπο επειδή μου αρέσουν τα λαχανικά πιό ζωντανά. Η επιλογή δική σας. ΚΑΛΗ ΟΡΕΞΗ!
{{< /alternatives >}}

{{< recipestats 
    duration="1 ώρα & 40 λεπτά"
    portions="4"
>}}

{{< ingredients >}} 
1 - 1 1/2 kg κοτόπουλο με την πέτσα (2 μεγάλα μπούτια & 2 μεγάλα στήθη κοτόπουλο)
αλάτι
μαύρο πιπέρι
6 κ.σούπας ελαιόλαδο + 70mL ακόμα για το ψήσιμο
1 μεγάλο κρεμμύδι, ψιλοκομμένο
3 μεγάλες σκελίδες σκόρδο, ψιλοκομμένες
1 κ.σούπας πελτέ ντομάτας
1kg κατεψυγμένες μπάμιες
4 κ.σούπας ξύδι από κόκκινο κρασί
500gr ώριμες ντομάτες
200ml νερό
1/2 ματσάκι μαϊντανο, χοντροκομμένο
{{< /ingredients >}}

{{< steps >}}
Αλατοπιπερώνουμε καλά το κοτόπουλο μας και από τις δύο πλευρές.
Βάζουμε ένα μεγάλο τηγάνι ή μια ρηχή και πλατιά κατσαρόλα σε δυνατή φωτιά και προσθέτουμε 3 κ.σούπας ελαιόλαδο ώστε να κάψει καλά.
Μόλις κάψει προσθέτουμε το κοτόπουλο με την πλευρά της πέτσας να είναι προς τα κάτω. Σοτάρουμε και από τις δύο πλευρές μέχρι να πάρουν τα κομμάτια καλό χρώμα. Αυτό μπορεί να χρειαστεί μέχρι και 10 λεπτά από κάθε πλευρά.
Μόλις είναι έτοιμα αφαιρούμε το κοτόπουλο σε ένα bowl και στο ίδιο τηγάνι προσθέτουμε το κρεμμύδι και το σκόρδο. Σοτάρουμε για 4-5 λεπτά μέχρι να πάρουν ένα ελαφρύ χρώμα.
Προσθέτουμε τον πελτέ ντομάτας και ανακατεύουμε για 1 λεπτό ακόμα ώστε να ψηθεί και να φύγει η πικρή του γεύση.
Ρίχνουμε στο τηγάνι τις μπάμιες καθώς και ακόμα 3 κ.σούπας ελαιόλαδο, αλάτι και λίγο πιπέρι. Μαγειρεύουμε μέχρι να αρχίσουν να "μαραίνονται" και να έχουν βγάλει τα περισσότερα σάλια τους.
Σε ένα πολυκόψτη χτυπάμε τις ντομάτες μέχρι να γίνουν χυμός.
Προθερμαίνουμε τον φούρνο στους 200°C στον αέρα.
Βάζουμε τις μπάμιες στο ταψί, από πανω το κοτόπουλο, τον μαϊντανό, τον χυμό ντομάτας, το νερό, το υπόλοιπο ελαιόλαδο καθώς και αλατοπίπερο.
Σκεπάζουμε με λαδόκολλα και αλουμινόχαρτο και ψήνουμε για 40 λεπτά.
Ξεσκεπάζουμε και ψήνουμε για τουλάχιστον 20 λεπτά ακόμα μέχρι να στεγνώσει το φαγητό και να δέσει η σάλτσα.
{{< /steps >}}