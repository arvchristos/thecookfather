---
date: 2022-11-25
draft: false
image: https://i.imgur.com/YHOIEDk.jpg
title: "Ξυδάτο λουκάνικο με κρεμμύδια, πατάτες και τηγανητά αυγά"
type: post
categories:
- "Κρέας"
- "Συνταγές"
- "Αυγά"
---

{{< intro >}}
Το λουκάνικο είναι κάτι το οποίο υπάρχει έντονο στην γαστρονομική μας φιλοσοφία. Πάρα πολλά μέρη στην Ελλάδα έχουν τοπικά είδη και δεν θα έπρεπε να τα ισοπεδώνουμε όλα λέγοντας τα χωριάτικα. Το χωριάτικο λουκάνικο είναι απλά ένας τύπος. Ακόμα και αυτό όμως έχει πολλές εκδοχές, με πράσο ή πορτοκάλι ή πάπρικα για παράδειγμα.

Ένα τοπικό λουκάνικο που είδα τυχαία σε ένα παντοπωλείο κρητικών προϊοντων είναι το ξυδάτο. Δεν το είχα ξαναφάει αν και έχω πάει 3 φορές στην Κρήτη. Τι έχανα Θεέ μου τόσα χρόνια! Φτιαγμένο από χοιρινό κρέας με πραγματικά έντονη την αίσθηση του ξυδιού. Γενικά να ξέρετε ότι το ξύδι ταιριάζει γάντι με το χοιρινό οπότε και το λουκάνικο αυτό είναι σίγουρη επιτυχία. Είναι από αυτά τα λουκάνικα που είναι ιδανικά για τέτοιες συνταγές διότι είναι πολύ πολύ καλύτερο όταν μαγειρεύεται κομμένο σε ροδέλες. Αν σας αρέσουν οι ελαφρώς ξυδάτες γεύσεις αξίζει τόσο πολύ την δοκιμή.
{{< /intro >}}

{{< /alternatives >}} Στην πραγματικότητα δεν είναι κάποια συγκεκριμένη συνταγή αυτή που θα σας δώσω. Μπορείτε να το φτιάξετε όπως θέλετε. Απλά οι πατάτες με αυγά και λουκάνικά νομίζω ότι είναι ένα  πολύ κλασσικό γρήγορο γεύμα στην ελληνική οικογένεια. Εμείς εδώ απλά το πειράξαμε λίγο, το κάναμε λίγο πιό υγιεινό αφού οι πατάτες δεν είναι τηγανιτές και βάλαμε ένα λουκάνικο πολύ ιδιαίτερο μαζί με μπόλικο κρεμμύδι. Εσείς τώρα μπορείτε να χρησιμοποιήσετε ό,τι μπαχαρικά σας αρέσουν για να καρυκεύσετε τις πατάτες σας και όποιο άλλο λουκάνικο για σας αρέσει. Τέλος, μπορείτε να κάνετε ακριβώς την ιδια συνταγή αλλά αντί για λουκάνικα να βάλετε μανιτάρια και αμέσως το πιάτο να γίνει vegetarian. ΚΑΛΗ ΟΡΕΞΗ!
{{< /alternatives >}}


{{< recipestats 
    duration="25 λεπτά"
    portions="2"
>}}

{{< ingredients >}}
4 μεγάλες πατάτες, καθαρισμένες και κομμένες σε κύβους
αλάτι
5 κ.σούπας ελαιόλαδο
αποξηραμένη ρίγανη 
καπνιστή πάπρικα
αλάτι
κρεμμύδι σε σκόνη
2 μεσαία κρεμμύδια, κομμενα σε χοντρές φέτες
500gr ξυδάτο λουκάνικο, κομμένο σε ροδέλες
4 αυγά
{{< /ingredients >}}

{{< steps >}}
Βάζουμε μία κατσαρόλα με νερό σε δυνατή φωτιά. Μόλις αρχίσει να βράζει ρίχνουμε τις πατάτες και βράζουμε μέχρι να μπορούμε να τις τρυπήσουμε με ένα πιρούνι αλλά να μην διαλύονται. Ανάλογα το μέγεθος που έχουμε κόψει τις πατάτες, θα χρειαστούν και περισσότερο χρόνο να βράσουν.
Μόλις είναι έτοιμες, σουρώνουμε και αφήνουμε 5 λεπτά να κρυώσουν ελαφρώς.
Βάζουμε ένα μεγάλο αντικολλητικό τηγάνι σε δυνατή φωτιά και ρίχνουμε 4 κ.σούπας ελαιόλαδο. Παράλληλα, σε ένα μεγάλο και βαθύ bowl ρίχνουμε τη ρίγανη, την πάπρικα, αλάτι και το κρεμμύδι σε σκόνη. Μπορούμε να βάλουμε ό,τι και όσα μπαχαρικά θέλουμε.
Ρίχνουμε τις βραστές πατάτες στο τηγάνι και σοτάρουμε μέχρι να πάρουν καλό χρώμα από όλες τις πλευρές. Πρέπει να τις βάλουμε σε μία στρώση προκειμενου να ακουμπάνε όλες στο τηγάνι, άρα αν το τηγάνι μας είναι μικρό χωρίζουμε τις πατάτες σε δόσεις. Προσέχουμε, σν χωρίσουμε τις πατάτες να χωρίσουμε ανάλογα και το ελαιόλαδο που έχουμε χρησιμοποιήσει.
Μόλις οι πατάτες είναι έτοιμες, τις ρίχνουμε κατευθείαν στο bowl με τα μπαχαρικά και ανακατεύουμε καλά προκειμένου το μείγμα να τις καλύψει όλες. Τις βάζουμε σε ταψάκι που έχουμε στρώσει αντικολλητικό χαρτί και συνεχίζουμε με τις επόμενες δόσεις επαναλαμβάνοντας την ίδια διαδικασία. 
Στο ίδιο τηγάνι προσθέτουμε 1 κ.σούπας ελαιόλαδο και ρίχνουμε τα κρεμμύδια και το λουκάνικο. Μαγειρεύουμε μέχρι να μαλακώσουν τα κρεμμύδια και να πάρουν τα κομμάτια λουκάνικου χρώμα και από τις δύο πλευρές.
Λίγο πριν είναι σχεδόν έτοιμα, στο ίδιο τηγάνι σπάμε τα τα αυγά, χαμηλώνουμε την φωτιά σε μέτρια και σκεπάζουμε το τηγάνι με ένα μεγάλο καπάκι κατσαρόλας ή με ένα ξύλο κοπής που να εφαρμόζει καλά. Μαγειρεύουμε μέχρι να σφίξει το ασπράδι και ο κρόκος να είναι μελάτος. Μόλις είναι έτοιμα αλατοπιπερώνουμε τα αυγά και βγάζουμε το τηγάνι από την φωτιά.
Σε ένα βαθύ πιάτο ή σε ένα δίσκο σερβιρίσματος στρώνουμε τις πατάτες και από πάνω ρίχνουμε τα λουκάνικα με τα κρεμμύδια καθώς και τα αυγά. Σερβίρουμε ζεστά!
{{< /steps >}}