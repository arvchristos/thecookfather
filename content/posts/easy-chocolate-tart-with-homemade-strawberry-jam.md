---
date: 2020-04-20
draft: false
image: https://i.imgur.com/6TKfv7H.jpg
title: "Εύκολη τάρτα σοκολάτας με μαρμελάδα φράουλα"
type: post
categories:
- "Γλυκά"
- "Συνταγές"
- "Ένα σκεύος"
- "Vegetarian"
---

{{< intro >}}
Μία από τις κλασσικές ΤσιπουροΠέμπτες καθόμασταν σε ένα εξαιρετικό μαγαζί κάπου ανάμεσα σε Θησείο και Κεραμεικό. Κουβέντα στη κουβέντα καταλήξαμε μία φίλη να ου περιγράφει ένα γλυκό που φτιάχνει με μπισκότο , φράουλες και σοκολάτα. Όμως δεν πήρα την συνταγή. Αντίθετα της είπα να μην μου πει τίποτα και να το φτιάξω όπως εγώ το φαντάζομαι.

Έφτιαξα το γλυκό το μεσημέρι και μιας και ήθελε κάποια ώρα στο ψυγείο μέχρι να παγώσει και να δέσει το παρουσίασα στην οικογένεια και σε 2 φίλους το βράδυ. Το επόμενο πρωί είχε μείνει ένα μικρό κομμάτι.
{{< /intro >}}

{{< alternatives >}}Τώρα που οι φράουλες είναι στην εποχή τους αξίζει πραγματικά να το δοκιμάσετε. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

![Εύκολη τάρτα σοκολάτας με μαρμελάδα φράουλα](https://i.imgur.com/a0gVJab.jpg "Εύκολη τάρτα σοκολάτας με μαρμελάδα φράουλα")

{{< recipestats 
    duration="4 ώρες & 40 λεπτά"
    portions="8"
>}}

{{< ingredients >}} 
320gr μπισκότα τύπου digestive
120gr βούτυρο, λιωμένο + λίγο για το άλειμμα της φόρμας
600gr φράουλες
30gr κρυσταλλική ζάχαρη
ξύσμα από 1/4 λεμόνι
400gr σοκολάτα κουβερτούρα
300gr κρέμα γάλακτος, πλήρης, παγωμένη
{{< /ingredients >}}

{{< steps >}}
Αφαιρούμε το κοτσάνι από τις φράουλες και κόβουμε στα 4. Κρατάμε 5 μεγάλες φράουλες στην άκρη για το σερβίρισμα, κόβοντας τες σε κυβάκια.
Ρίχνουμε σε ένα bowl τις κομμένες φράουλες, τη ζάχαρη και το ξύσμα λεμονιού. Ανακατεύουμε καλά με απαλές κινήσεις.
Βάζουμε ένα αντικολλητικό τηγάνι σε μέτρια προς χαμηλή φωτιά και ρίχνουμε το μείγμα φράουλας.
Προσθέτουμε 2 κ. σούπας νερό και ανακατεύουμε.
Μαγειρεύουμε μέχρι οι φράουλες να είναι μαλακές και να σπάνε, να έχουν βγάλει τα περισσότερα από τα υγρά τους και να έχουν την υφή μιας μαρμελάδας. Αυτό παίρνει περίπου 10 λεπτά.
Μόλις είναι έτοιμες τις αφαιρούμε από το τηγάνι και κρατάμε ξεχωριστά 4-5 κ. σούπας από το ζουμί τους.
Σε έναν πολυκόφτη ή ένα mixer ρίχνουμε τα μπισκότα και χτυπάμε μέχρι να διαλυθούν και να θυμίζουν άμμο.
Τα ρίχνουμε σε ένα bowl και προσθέτουμε το λιωμένο βούτυρο καθώς και την σάλτσα φράουλας που κρατήσαμε.
Ανακατεύουμε καλά με ένα κουτάλι μέχρι να ομογενοποιηθεί το μείγμα.
Βουτυρώνουμε καλά μία αποσπώμενη φόρμα διαμέτρου 25 εκ. και ρίχνουμε το μείγμα του μπισκότου.
Με τα χέρια αρχίζουμε να απλώνουμε πιέζοντας ταυτόχρονα ώστε να δέσει η βάση μας. Αν δεν θέλουμε να χρησιμοποιήσουμε τα χέρια μας μπορούμε να κάνουμε την ίδια διαδικασία με ένα ποτήρι.
Απλώνουμε ομοιόμορφα και σχηματίζουμε έναν μικρό γείσο περιμετρικά.
Από πάνω ρίχνουμε τις φράουλες απλώνοντας τες και βάζουμε τη φόρμα στο ψυγείο.
Λιώνουμε την σοκολάτα σε bain marie και αφήνουμε να κρυώσει ελαφρώς.
Στο κάδο του mixer ρίχνουμε την παγωμένη κρέμα γάλακτος και χτυπάμε με το σύρμα μέχρι να γίνει σαντιγί. Δεν παραχτυπάμε γιατί η σαντιγί θα κόψει και δεν θα δένει. Η διαδικασία είναι πολύ πιο ελεγχόμενη αν χρησιμοποιήσετε mixer χειρός.
Στο bowl της σοκολάτας προσθέτουμε λίγη από την σαντιγί και ανακατεύουμε καλά αλλά με απαλές κινήσεις για να μην χαθεί ο όγκος.
Μόλις ομογενοποιηθούν προσθέτουμε την υπόλοιπη σαντιγί και επαναλαμβάνουμε το απαλό ανακάτεμα μέχρι να μην υπάρχουν ασπρίλες στο μείγμα.
Βγάζουμε την φόρμα από το ψυγείο και ρίχνουμε το μείγμα σοκολάτας. Απλώνουμε ομοιόμορφα και βάζουμε για 4-5 ώρες στο ψυγείο να σφίξει.
Σερβίρουμε διακοσμώντας την τάρτα με τις φράουλες που κρατήσαμε.
{{< /steps >}}