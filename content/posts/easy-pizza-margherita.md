---
date: 2020-04-23
draft: false
image: https://i.imgur.com/t0sjDhk.jpg
title: "Εύκολη pizza margherita"
type: post
categories:
- "Λαχανικά"
- "Snack & Sandwich"
- "Συνταγές"
- "Διεθνής κουζίνα"
- "Ιταλία"
- "Vegetarian"
- "Ζύμες"
---

{{< intro >}}
Πρόκειται για μία από τις κλασσικότερες Ναπολιτάνικες πίτσες. Ίσως η πιο απλή αλλά σίγουρα η πιο «μερακλίδικη»για να την φτιάξει κανείς. Η ιστορία που την θέλει να φτιάχτηκε προς τιμήν της βασίλισσας Μαργαρίτας το 1889 μάλλον αποδεικνύεται ψεύτικη αφού ήδη κάπου ανάμεσα στο 1796 με 1810 έχει γίνει ήδη αναφορά για πιάτα με συνδυασμό σάλτσας, mozzarella και βασιλικό. Το 1866, μιλώντας για την παράδοση της Νάπολης αναφέρονται τα βασικά είδη πίτσας, μέσα σε αυτά και η μαργαρίτα. Πρόκειται για μία τόσο γνωστή Pizza που έχει γίνει μέχρι και θέμα για ρεκόρ Guinness με την μεγαλύτερη που έχει γίνει ποτέ να είναι 11m & 7cm.

Για να ξεφλουδίσουμε τις ντομάτες κάνουμε δύο σταυρωτές χαρακιές, έναν «σταυρό» στη βάση και ένα στο κοτσάνι. Βουτάµε κάθε ντοµάτα σε βραστό νερό για 30 δευτερόλεπτα και αµέσως µετά τη βουτάµε σε ένα bowl µε πολύ παγωµένο νερό στο οποίοέχουµε βάλει και µερικά παγάκια. Έτσι, η φλούδα χαλαρώνει και τη βγάζουμε εύκολα, τραβώντας τη µε το χέρι µας. Κόβουµε τις ντοµάτες στα 4 και αφαιρούµε µε ένα κουταλάκι τα σπόρια.
{{< /intro >}}

{{< alternatives >}}H εύκολη pizza μαργαρίτα που θα σας παρουσιάσω δεν χρειάζεται σάλτσα αλλά ένα μείγμα ντομάτας καθώς και τριμμένη ξηρή mozzarella αντί για την φρέσκια από γάλα αγελάδας. Εννοείται πως μπορείτε να κάνετε και την κλασσική αλλά πρόκειται για μία γρήγορη λύση που απαιτεί μόλις 10 λεπτά προετοιμασία.
{{< /alternatives >}}

{{< recipestats 
    duration="1 ώρα & 45 λεπτά"
    portions="8 κομμάτια"
>}}

{{< ingredients >}} 
250gr αλεύρι σκληρό 
1/2 φακελάκια μαγιά ξηρή 
1/4 κ. σούπας καστανή ζάχαρη 
1/4 κοφτή κ. σούπας αλάτι 
1 κ. σούπας ελαιόλαδο + λίγο ακόμα για το λάδωμα των ταψιών 
150-175mL νερό
6 ντομάτες, ξεφλουδισμένες χωρίς σπόρους
3 κ. σούπας ελαιόλαδο
2 σκελίδες σκόρδο, λιωμένο ή πολύ ψιλοκομμένο
180gr ξηρή mozzarella, τριμμένη
μέχρι 1/2 φλιτζάνι φύλλα βασιλικού, ψιλοκομμένα
1 κ. γλυκού αλάτι
μαύρο πιπέρι
120gr παρμεζάνα, τριμμένη
{{< /ingredients >}}

{{< steps >}}
Στον κάδο του mixer ρίχνουμε το αλεύρι, την μαγιά, την ζάχαρη, το αλάτι, το λάδι και χτυπάμε με τον γάντζο σε δυνατή ταχύτητα, προσθέτοντας σιγά σιγά το νερό μέχρι να έχουμε μία ζύμη που να μπορεί να ξεκολλάει από τα τοιχώματα του κάδου και να είναι σχετικά μαλακή. Ίσως χρειαστεί λιγότερο ή περισσότερο νερό ανάλογα με το πότε θα είναι έτοιμη η ζύμη μας.
Μόλις είναι έτοιμη αφήνουμε να ξεκουραστεί και να φουσκώσει για τουλάχιστον 1 ώρα μέχρι να διπλασιαστεί σε μέγεθος. Το πόσο γρήγορα θα συμβεί αυτό εξαρτάται από το πόσο ζεστό είναι το σημείο που θα αφήσετε την ζύμη.
Προθερμαίνουμε τον φούρνο στους 180ºC, πάνω- κάτω και αέρα.
Λαδώνουμε καλά ένα ρηχό ταψάκι διαμέτρου 25-27 και με τα χέρια μας απλώνουμε την ζύμη στο ταψί. Η γλουτένη στην αρχή θα μας δυσκολέψει στο άνοιγμα αλλά καθώς απλώνουμε την ζύμη θα γίνεται και πιο εύκολο. Κάνουμε έναν πολύ μικρό γείσο με την ζύμη στο τοίχωμα του ταψιού.
Αφήνουμε σκεπασμένο με μία πετσέτα για 15 λεπτά.
Ψήνουμε για 10 – 12 λεπτά μέχρι το ζυμάρι να ψηθεί ελαφρά χωρίς να ροδοκοκκινίσει.
Κόβουμε τις αποφλοιωμένες ντομάτες σε κυβάκια και τις αφήνουμε λίγο σε απορροφητικό χαρτί να στραγγίσουν. Τις βάζουμε σε bowl.
Προσθέτουμε αλάτι, πιπέρι, ελαιόλαδο, το μισό βασιλικό και το σκόρδο. Ανακατεύουμε πολύ καλά και το αφήνουμε στην άκρη.
Απλώνουμε το μείγμα ντομάτας πάνω στην pizza. Πασπαλίζουμε με τη mozzarella.
Σε προθερμασμένο φούρνο στους 230°C στις αντιστάσεις, στην τελευταία σχάρα, τοποθετούμε την πίτσα και ψήνουμε για 15-20 λεπτά ή μέχρι να ροδίσει καλά.
Μόλις τη βγάλουμε από το φούρνο, πασπαλίζουμε με την παρμεζάνα και τον υπόλοιπο βασιλικό.
{{< /steps >}}