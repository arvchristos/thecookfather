---
date: 2020-04-18
draft: false
image: https://i.imgur.com/Mccz1Nh.jpg
title: "Μπιφτέκι"
type: post
categories:
- "Κρέας"
- "Συνταγές"
---

{{< intro >}}
Όλοι τα αγαπάμε! Λογικό, αφού είναι κρέας με πολλά μυρωδικά και ταιριάζει με τα πάντα! Με ρύζι, με κόκκινη σάλτσα, με πατάτες τηγανητές. Μαγειρεύονται στο τηγάνι, στον φούρνο, στην ψησταριά. Και το μόνο που απαιτούν είναι ένα καλό ανακάτεμα! Μόνο καλά έχει αυτό το φαγητό! Όπως καταλάβατε δεν μου αρέσει καθόλου και το τρώω με το ζόρι!

Πρόκειται για μία συνταγή που την κάνει η μητέρα μου πολύ καιρό τώρα και κάθε φορά γίνεται ανάρπαστη! Και όπως είπε ομόφωνα όλη η οικογένεια την τελευταία φορά που τα φτιάξαμε…όλα τα σουβλάκια καλά είναι αλλά σαν αυτά που φτιάχνεις σπίτι σου με μπιφτέκι δεν…!
{{< /intro >}}

{{< alternatives >}}Μπορείτε αντί για καστανή ζάχαρη να βάλετε 2 κ. σούπας ketchup. Όπως καταλαβαίνετε η διαφορά είναι μικρή αλλά δεν είναι ανάγκη σε κάθε σπίτι να υπάρχουν και τα δύο υλικά! Ό,τι και να επιλέξετε ΚΑΛΗ ΣΑΣ ΟΡΕΞΗ!
{{< /alternatives >}}

![Μπιφτέκι](https://i.imgur.com/fDcYj35.jpg "Μπιφτέκι")

{{< recipestats 
    duration="1 ώρα & 15 λεπτά"
    portions="18-20 μεγάλα μπιφτέκια"
>}}

{{< ingredients >}} 
1 κιλό μοσχαρίσιος κιμάς
500gr χοιρινός κιμάς
1 αυγό
80gr παξιμάδι ή ψωμί
1/2 λεμονι
1 πιπεριά
 1 κρεμμύδι 
2 κ. σούπας μουστάρδα
2 πρέζες καστανή ζάχαρη
100-150mL ελαιόλαδο
αλατι
μαύρο πιπέρι
αποξηραμένη ρίγανη
πάπρικα καπνιστή
{{< /ingredients >}}

{{< steps >}}
Μουλιάζουμε το παξιμάδι ή το ψωμί μας σε λίγο νερό ώστε να μαλακώσει αρκετά.
Κόβουμε το κρεμμύδι και την πιπεριά σε μεγάλα κομμάτια και τα ρίχνουμε στον πολυκόφτη. Χτυπάμε μέχρι να πολτοποιηθούν καλά αλλά να μην γίνουν αλοιφή.
Σε ένα μεγάλο bowl προσθέτουμε όλα τα υλικά. Προσέχουμε να έχουμε στραγγίξει καλά με τα χέρια μας το ψωμί και καθώς το προσθέτουμε στο μείγμα να το διαλύουμε σε τρίμματα με τα χέρια μας. Επίσης προσθέτουμε τόσο λάδι όσο χρειάζεται για να έχουμε ένα λείο μείγμα που να μην είναι όμως πολύ λιπαρό. Τέλος, δεν φοβόμαστε το αλάτι γιατί είναι η μόνη μας ευκαιρία να αλατίσουμε το φαγητό και επιπλέον κανένα από τα υπόλοιπα υλικά μας δεν είναι αλμυρό.
Ανακατεύουμε απαλά μέχρι να έχουμε ένα ομογενοποιημένο μείγμα. Δεν βάζουμε δύναμη γιατί φεύγει ο αέρας και τα μπιφτέκια μας γίνονται λιγότερο αφράτα.
Πλάθουμε τα μπιφτέκια μας και τα τοποθετούμε σε ένα ταψί με λαδόκολλα.
Καλύπτουμε με μεμβράνη και βάζουμε στο ψυγείο για τουλάχιστον 30 λεπτά ώστε να σφίξουν.
Όταν είναι έτοιμα βγάζουμε από το ψυγείο.
Βάζουμε σε σχάρα και λαδώνουμε ελάχιστα και τις δύο πλευρές ώστε να μην μας κολλήσουν κατά το ψήσιμο στην ψησταριά.
Για το συγκεκριμένο μέγεθος ψήνουμε 5 λεπτά από κάθε πλευρά και στην συνέχεια άλλα 4 από κάθε πλευρά (σύνολο 9 λεπτά από κάθε πλευρά). Προσαρμόζουμε το ψήσιμο ανάλογα με το μέγεθος του μπιφτεκιού μας. Αν σας βγουν μικρότερα (δηλαδή σας βγουν παραπάνω από 20 μπιφτέκια) ο χρόνος ψησίματος θα είναι σαφώς λιγότερος.
Συνοδεύουμε με πίτες για σουβλάκι, τζατζίκι, κομμένη ντομάτα και κρεμμύδι.
{{< /steps >}}