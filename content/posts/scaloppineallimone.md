---
date: 2020-04-02
draft: false
image: https://i.imgur.com/EkkP2PJ.jpg
title: "Μοσχαρίσια σκαλοπίνια αλ λίμονε"
type: post
categories:
- "Κρέας"
- "Συνταγές"
- "Διεθνής κουζίνα"
- "Ιταλία"
- "Ένα σκεύος"
---

{{< intro >}}
Τα σκαλοπίνια (scaloppine ή scaloppini) είναι μία ιταλική έννοια που απλά σημαίνει ένα λεπτό κομμάτι κρέατος. Η εξυπνάδα με αυτή την κοπή είναι απλά ότι ψήνεται πολύ γρήγορα οπότε σε 10 λεπτά μπορείς να έχεις ένα ολοκληρωμένο πιάτο. Αυτή είναι και η φιλοσοφία αυτού του πιάτου.

Γενικά ανάλογα με ποια περιοχή της Ιταλίας κοιτάει κανείς θα βρει σκαλοπίνια συνοδευόμενα με πολλές διαφορετικές σάλτσες. Σάλτσες με ντομάτα και κρασί, βούτυρο και λεμόνι όπως η συνταγή μας, με λεμόνι και κάπαρη μέχρι με μανιτάρια και κρασί. Υπάρχει και μία τέλεια συνταγή που ονομάζεται Pizzaiola και είναι σαν μια πίτσα που σαν βάση έχει το σκαλοπίνι. Δεν το λες και δράμα σίγουρα!

Το χαρακτηριστικό όλων αυτών των συνταγών είναι ότι πανάρουμε ελαφρά το κρέας σε αλεύρι, το τηγανίζουμε σε λίγο λάδι και σχηματίζουμε την σάλτσα με ό,τι αλεύρι μένει στο τηγάνι προσθέτοντας κρασί και έπειτα τον συνδυασμό που θέλουμε. Αυτό το αλεύρι είναι που μας δένει όλη την σάλτσα και έχει και όλη την γεύση από το κρέας.
{{< /intro >}}

{{< alternatives >}}Μπορείτε να φτιάξετε αυτή την συνταγή με χοιρινά μπριζολάκια χωρίς κόκκαλο ή και με στήθος κοτόπουλο. Το μόνο που πρέπει να προσέξετε είναι το κρέας σας να είναι λεπτά κομμένο (αν δεν είναι απλά χτυπήστε το λίγο να απλωθεί) και να μην το παραψήσετε γιατί θα σκληρύνει πολύ. Επίσης σας προτείνω να δοκιμάσετε την σάλτσα σας και να προσθέσετε όσο λεμόνι θέλετε εσείς. ΚΑΛΗ ΟΡΕΞΗ!
{{< /alternatives >}}

{{< recipestats 
    duration="25 λεπτά"
    portions="4"
>}}

{{< ingredients >}} 
8 άλυπα λεπτά μπριζολάκια μοσχαρίσια, χωρίς κόκκαλο 
χυμό και ξύσμα από 1 ζουμερό λεμόνι
100gr αλεύρι για όλες τις χρήσεις
80mL ελαιόλαδο
2 κ. σούπας βούτυρο
100mL λευκό κρασί
αλάτι
μαύρο πιπέρι
{{< /ingredients >}}

{{< steps >}} 
Απλώνετε τα μοσχαρίσια μπριζολάκια σε ένα ξύλο κοπής και τα αλατοπιπερώνετε και από τις δύο πλευρές
Ρίχνετε το αλεύρι σε ένα ταψάκι, προσθέτετε αλάτι και πιπέρι και αλευρώνετε τα μπριζολάκια.
Σε δυνατή φωτιά, ρίχνετε σε μεγάλο αντικολλητικό τηγάνι το μισό ελαιόλαδο να κάψει καλά και βάζετε τη πρώτη δόση απ’ τα μπριζολάκια. Πρέπει τα μπριζολάκια να είναι λεπτά ώστε να ψηθούν σε περίπου 4-5 λεπτά ώστε να μην καούν εξωτερικά και μείνουν άψητα εσωτερικά. Αν ανησυχείτε για αυτό χαμηλώστε την φωτιά και δώστε τους λίγο χρόνο παραπάνω.  Επίσης δεν παραγεμίζουμε το τηγάνι, αλλά βάζουμε πάντα μόνο όσα χωράνε άνετα αλλιώς θα πέσει η θερμοκρασία του τηγανιού και θα αρχίζουν να βγάζουν τους χυμούς τους, αντί να ψήνονται.
Γυρνάμε τακτικά τα μπριζολάκια (αν είναι λεπτά και τα ψήσετε 4 λεπτά γυρνάμε ανά 1 λεπτό) με μία λαβίδα αλλά όχι με πιρούνι γιατί θα τα τρυπήσουμε και θα φύγουν οι χυμοί τους.
Όταν είναι έτοιμα αφαιρούμε σε μία πιατέλα. Αφήνουμε το τηγάνι ένα λεπτό ώστε να ξαναπιάσει θερμοκρασία, προσθέτουμε λίγο από το υπόλοιπο ελαιόλαδο αν χρειάζεται και επαναλαμβάνουμε την διαδικασία για τα υπόλοιπα μπριζολάκια.
Αφού ετοιμάσουμε και τα τελευταία μπριζολάκια, ρίχνουμε το βούτυρο στο τηγάνι να λιώσει. Στη συνέχεια προσθέτουμε το κρασί και το λεμόνι ανακατεύοντας συνεχώς για δύο λεπτά. Ανακατεύουμε με μία ξύλινη κουτάλα προσπαθώντας να ενσωματώσουμε στη σάλτσα όλα τα κομματάκια που έχουν τυχόν κολλήσει στο πάτο του τηγανιού.
Όταν η σάλτσα αρχίζει να δένει, βγάζουμε το τηγάνι από τη φωτιά και προσθέτουμε τα μπριζολάκια ώστε να πάρουν το άρωμα και τη γεύση της σάλτσας.
{{< /steps >}}