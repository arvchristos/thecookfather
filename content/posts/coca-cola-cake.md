---
date: 2020-07-15
draft: false
image: https://i.imgur.com/dSNgRjt.jpg
title: "Coca-Cola cake"
type: post
categories:
- "Γλυκά"
- "Συνταγές"
- "Vegetarian"
- "Cakes & μπισκότα"
---

{{< intro >}}
Την λατρεύω την coca-cola. Zero, light ή κανονική δεν με νοιάζει καθόλου. Για αυτό και δεν αγοράζω συχνά, γιατί ξέρω ότι θα την πιω μόνος μου και αυτό δεν είναι καλό. 

Όμως, πρέπει να παραδεχτούμε ότι το να πιει κανείς μία coca cola είναι κάτι το πολύ σύνηθες. Το να την μαγειρέψει όμως; Αυτό σκέφτηκα και εγώ και είπα αντί να πάω απλά να πάρω μία coca cola από το πρώτο περίπτερο και να πιω, καλύτερα να την μαγειρέψω! Όταν ο αδελφός μου με είδε να βράζω την coca cola με κοίταξε με ένα ύφος σαν να μου λέει "Καλά χαζό είσαι;;;". Όμως άλλαξε γνώμη μόλις το δοκίμασε. Το cake βγαίνει καταπληκτικά υγρό και ακόμα και την επόμενη μέρα δεν στεγνώνει καθόλου.
{{< /intro >}}

{{< alternatives >}}Μην φοβηθείτε την ζάχαρη, η ποσότητα που σας δίνω είναι η ιδανική! Και εννοείται ότι πρέπει να χρησιμοποιήσετε coca cola "κανονική". Αν βάλετε light ή zero πρέπει να αυξήσετε την ζάχαρη. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="50 λεπτά"
    portions="10"
>}}

{{< ingredients >}} 
250gr αλεύρι που φουσκώνει μόνο του 
250gr καστανή ζάχαρη 
1/2 κ. γλυκού αλάτι 
2/3 κ. γλυκού μαγειρική σόδα 
1/2 κ. γλυκού κανέλλα 
2 βανιλίνες 
60gr κακάο σε σκόνη 
225gr μαργαρίνη, σε θερμοκρασία δωματίου, κομμένη σε κομμάτια 
120gr γιαούρτι, 2% λιπαρά 
330mL coca cola (1 κουτάκι "κανονική") 
2 αυγά, σε θερμοκρασία δωματίου
{{< /ingredients >}}

{{< steps >}}
Προθερμαίνουμε τον φούρνο στους 180°C, στον αέρα με την σχάρα στη μεσαία ράγα.
Σε ένα μεγάλο bowl ανακατεύουμε όλα τα στερεά υλικά.
Σε ένα κατσαρολάκι σε μέτρια φωτιά ρίχνουμε τη μαργαρίνη, το γιαούρτι, την coca cola και ανακατεύουμε καλά με ένα σύρμα μέχρι να ομογενοποιηθούν και να πάρουν μια βράση.
Αποσύρουμε και αφήνουμε να κρυώσει ελαφρά για 5 λεπτά.
Προσθέτουμε το μείγμα των στερεών στην κατσαρόλα και συνεχίζουμε το ανακάτεμα.
Ρίχνουμε τα αυγά και συνεχίζουμε να ανακατεύουμε γρήγορα αλλά απαλά για να μην χαθεί ο αέρα που έχει το μείγμα.
Βουτυρώνουμε μία μακρόστενη φόρμα και ρίχνουμε μέσα την ζύμη.
Ψήνουμε για 40 λεπτά μέχρι το cake να είναι έτοιμο. Πρέπει να θυμίζει brownies, δηλαδή να είναι υγρό από μέσα.
Αφήνουμε για 5 λεπτά και ξεφορμάρουμε.
{{< /steps >}}