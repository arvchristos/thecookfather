---
date: 2020-04-24
draft: false
image: https://i.imgur.com/Coafzzl.jpg
title: "Crostata με φράουλες"
type: post
categories:
- "Γλυκά"
- "Πίτες & Τάρτες"
- "Συνταγές"
- "Διεθνής κουζίνα"
- "Ιταλία"
- "Vegetarian"
---

{{< intro >}}
Η crostata είναι μια ιταλική ψημένη τάρτα, επίσης γνωστή ως coppi στη Νάπολη και sfogliate στη Λομβαρδία. Το όνομα της προέρχεται από τη λατινική λέξη crustāta (σε κρούστα) και από το ουσιαστικό crusta (κρούστα). Η πρώτη αναφορά έγινε το 1465 στο βιβλίο μαγειρικής Libro de Arte Coquinaria (Το βιβλίο της τέχνης της μαγειρικής) του Martino da Como, ίσως του πρώτου celebrity chef.

Έμαθα για αυτή την συνταγή πριν πολύ καιρό όταν μου ήρθε ένα Mail σχετικά με την ιταλική κουζίνα. Όμως δεν δοκίμασα να την φτιάξω μέχρι τώρα γιατί στο μυαλό μου την είχα συνδυάσει οπωσδήποτε με φράουλες και μιας και το blog έχει ως concept το seasonal cooking περίμενα αυτή την εποχή. Μπορείτε να την κάνετε με πάρα πολλά φρούτα όπως βερίκοκα, ροδάκινα ή κεράσια (χωρίς να το έχω δοκιμάσει ακόμα).
{{< /intro >}}

{{< alternatives >}}Από εμπειρία μπορώ να σας πω ότι σπίτι μου άντεξε αισίως 2 ώρες.  Νομίζω ότι κάθε άνθρωπος πρέπει να δοκιμάσει έστω για μία φορά στη ζωή του φράουλα ψητή. ΕΙΝΑΙ ΚΑΤΙ ΤΟ ΜΑΓΙΚΟ! Σας προτείνω να την συνοδέψετε με παγωτό stracciatella και λιωμένη σοκολάτα. Είναι ένα υπέροχο γλυκό που είναι πραγματικά πανεύκολο και αξίζει να το δοκιμάσετε. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="2 ώρες"
    portions="5"
>}}

{{< ingredients >}} 
310gr αλεύρι για όλες τις χρήσεις
180gr παγωμένο βούτυρο, κομμένο σε μικρούς κύβους
130gr κρυσταλλική ζάχαρη
1 κοφτή κ. γλυκού αλάτι (6gr)
1 αυγό
1 κ. σούπας γάλα πλήρες
400gr φράουλες, κομμένες στα 4
χυμό από μισό λεμόνι
15gr κορν φλάουρ
2 κ.σ. ζάχαρη καστανή
{{< /ingredients >}}

{{< steps >}}
Σε ένα μικρό bowl ανακατεύουμε το αυγό με το γάλα.
Στον κάδο του mixer βάζουμε το αλεύρι, τη ζάχαρη και το αλάτι.
Ρίχνουμε το βούτυρο και ανακατεύουμε με τα χέρια μας να γίνει ένα κοκκώδες μείγμα. Ουσιαστικά με τα χέρια μας τρίβουμε το βούτυρο μέχρι να ομογενοποιηθεί με τα υπόλοιπα στερεά.
Ρίχνουμε το μείγμα αυγό-γάλα και ζυμώνουμε με τον γάντζο μέχρι να σχηματιστεί ζυμάρι.
Τυλίγουμε το ζυμάρι με λαδόκολλα και το βάζουμε στο ψυγείο για τουλάχιστον 1 ώρα.
Σε ένα bowl βάζουμε τις φράουλες, τη ζάχαρη,το κορν φλάουρ και το λεμόνι και ανακατεύουμε.
Σε λαδόκολλα ανοίγουμε τη ζύμη και την αλείφουμε με το χτυπημένο αυγό. Αν δούμε ότι κολλάει με το άνοιγμα χρησιμοποιούμε λίγο αλεύρι.
Ρίχνουμε το μείγμα της φράουλας, αφήνοντας αρκετό χώρο γύρω-γύρω.
Διπλώνουμε τη ζύμη πάνω στις φράουλες. Θέλουμε η ζύμη να σκεπάσει ένα μέρος από τις φράουλες. Αν όπως διπλώνουμε μας τρυπήσει κόβουμε λίγο από μία άκρη και καλύπτουμε το κενό.
Πασπαλίζουμε τη ζύμη με την καστανή ζάχαρη.
Μεταφέρουμε τη λαδόκολλα με την crostata σε ταψί και την ψήνουμε για 45 λεπτά, σε προθερμασμένο φούρνο, στους 190°C.
Αφήνουμε να κρυώσει ελαφρά ώστε να σταθεροποιηθεί και να κόβεται.
{{< /steps >}}