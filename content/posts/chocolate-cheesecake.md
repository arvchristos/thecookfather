---
date: 2020-10-15
draft: false
image: https://i.imgur.com/93EtHPQ.jpg
title: "Cheesecake σοκολάτας"
type: post
categories:
- "Γλυκά"
- "Συνταγές"
- "Ένα σκεύος"
- "Vegetarian"
---

{{< intro >}}
Πολύ ωραίο πράγμα το cheesecake...και πόσο εύκολο! Ένα απλό cheesecake χρειάζεται απλά πάγωμα! Τίποτα άλλο! Ο ορισμός της ευκολίας! Αυτό που θα έλεγε κάνεις "η μαγεία της απλότητας".
Βέβαια υπάρχουν και τα cheesecakes που χρειάζονται ψήσιμο. Άλλη κατηγορία γλυκών...πιό ντελικάτα αλλά και πιό δύσκολα. Θα έρθουμε και σε αυτό τον τύπο πολύ σύντομα αλλά σε μία περίοδο σαν και αυτή χρειαζόμαστε κάτι απλό και νόστιμο.
Έτσι λοιπόν καταλήξαμε σε αυτό το γλυκό με μία "τσαχπινιά" όμως που το πάει 10 επίπεδα ψηλότερα. Την σοκολάτα!
{{< /intro >}}

{{< alternatives >}}Μπορείτε να χρησιμοποιήσετε σοκολάτα γάλακτος. Το έχω δοκιμάσει και του πάει απίστευτα πολύ απλά θα πρέπει να μειώσετε ελάχιστα την ζάχαρη. Εννοείται επίσης ότι μπορείτε να χρησιμοποιήσετε μόνο ένα είδος από τα μπισκότα για την βάση ή ό,τι μπισκότο βρίσκεται στο ντουλάπι σας. Τέλος, όπως φαντάζεστε και μόνοι σας ο καλύτερος αντικαταστάτης για το mascarpone δεν είναι άλλος από το τυρί κρέμα, απλά το mascarpone δίνει πιό έντονη την αίσθηση του τυριού και έχει πιο απαλή υφή. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="6 ώρες & 20 λεπτά"
    portions="8"
>}}

{{< ingredients >}} 
200gr μπισκότα γεμιστά με σοκολάτα
100gr μπισκότα με επικάλυψη σοκολάτας
120gr βούτυρο, λιωμένο 
300gr σοκολάτα κουβερτούρα, λιωμένη και όχι πολύ ζεστή
500gr mascarpone, παγωμένο 
200gr κρέμα γάλακτος 35% λιπαρά, παγωμένη 
130gr ζάχαρη λευκή κρυσταλλική
{{< /ingredients >}}

{{< steps >}}
Σε ένα blender ρίχνουμε τα μπισκότα μας και τα χτυπάμε μέχρι να γίνουν θρύμματα.
Με ένα πινέλο παίρνουμε λίγο από το λιωμένο βούτυο και βουτυρώνουμε μία αποσπώμενη φόρμα διαμέτρου 24cm.
Ανακατεύουμε καλά τα μπισκότα με το υπόλοιπο βούτυρο και απλώνουμε το μείγμα στη φόρμα με ένα κουτάλι μέχρι να απλωθούν παντού και να μην υπάρχουν κενά. Προσπαθούμε να απλώσουμε ομοιόμορφα την βάση.
Βάζουμε την φόρμα στο ψυγείο μέχρι να ετοιμάσουμε την κρέμα.
Με ένα μίξερ χειρός χτυπάμε για 5-7 λεπτά την κρέμα γάλακτος μέχρι να γίνει σαντιγί. Προσέχουμε μην χτυπήσουμε πάρα πολύ γιατί θα σφίξει και θα κόψει.
Στο bowl που έχουμε την σαντιγί προσθέτουμε το mascarpone και την ζάχαρη.
Ανακατεύουμε καλά με το μίξερ μέχρι να διαλυθεί η ζάχαρη και να ομογενοποιηθεί το μείγμα.
Στην συνέχεια προσθέτουμε την λιωμένη σοκολάτα και συνεχίζουμε το ανακάτεμα.
Βγάζουμε την φόρμα από το ψυγείο και βάζουμε όλο το μείγμα μας φροντίζοντας να πάει παντού και να είναι ομοιόμορφα κατανεμημένο.
Αφήνουμε στο ψυγείο για τουλάχιστον 6 ώρες.
{{< /steps >}}