---
date: 2020-06-06
draft: false
image: https://i.imgur.com/bX2ezAN.jpg
title: "Pancakes"
type: post
categories:
- "Ζύμες"
- "Συνταγές"
- "Ένα σκεύος"
- "Vegetarian"
---

{{< intro >}}
Όλοι κάποιο σαββατοκύριακο έχουμε φτιάξει, μάλλον για πρωινό, pancakes. Είτε για τον εαυτό μας, είτε για την σχέση μας, είτε για φίλους, δεν νομίζω ότι έχει σημασία. Το χαμόγελο στα πρόσωπα τους είναι πάντα πλατύ οπότε αυτό αποτελεί από μόνο του κίνητρο.

Θα σας έλεγα ότι είναι Αμερικάνικη ή Αγγλική συνταγή αλλά η αλήθεια είναι πως pancakes τρώνε σε όλον τον κόσμο με τις ανάλογες παραλλαγές. Στην Ελλάδα τα λέμε τηγανίτες, στην Αιθιοπία injera, στην Σομαλία lahoh και με ένα απλό search θα δείτε ότι υπάρχουν τουλάχιστον άλλες 47 ονομασίες και παραλλαγές ανάλογα την χώρα.

Το εντυπωσιακό βέβαια είναι ότι η πρώτη τηγανήτα, δηλαδη το πρώτο pancake, καταγράφεται στην αρχαία Ελλάδα τον 5ο αιώνα π.Χ. και σερβίρονταν ως πρωινό. Τα pancakes από την άλλη εμφανίζονται σαν ορολογία στην αγγλική γλώσσα τον 15ο αιώνα μ.Χ. Δηλαδή 20 αιώνες μετά!!! Πλέον έχουμε φτάσει σε μερικές χώρες να έχουμε ακομα και ημέρα ή festival για pancakes!
{{< /intro >}}

{{< alternatives >}}Επειδή η συνταγή αυτή είναι κάτι που πρέπει να γίνεται χωρίς πολύ σκέψη και μέτρημα ποσοτήτων με λεπτομέρια θα σας δώσω την συνταγή σε κούπες και κουταλάκια. Αυτό που πρέπει να προσέξετε είναι να μετράτε όλα τα υλικά με την ίδια κούπα και το ίδιο κουταλάκι.
Αν δεν έχετε αλεύρι που φουσκώνει μόνο του μπορείτε να χρησιμοποιήσετε αλέυρι για όλες τις χρήσεις ομως σίγουρα δεν θα φουσκώσουν τόσο πολύ. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="25 λεπτά"
    portions="10 pancakes"
>}}

{{< ingredients >}} 
1 κούπα αλεύρι που φουσκώνει μόνο του
3/4 κούπας πλήρες γάλα
3 κ.γλυκού baking powder
1 πρέζα αλάτι
1 κ.σούπας ζάχαρη άχνη
1 βανιλίνη
1 αυγό
3 κ. σούπας μαργαρίνη, λιωμένη + λίγο ακόμα για το βουτύρωμα του τηγανιού
{{< /ingredients >}}

{{< steps >}}
Σε ένα bowl ρίχνουμε όλα τα στερεά υλικά μας και ανακατεύουμε πολύ καλά.
Σε ένα δεύτερο bowl ρίχνουμε τα υγρά υλικά μας και ανακατεύουμε καλά ώστε να σπάσει το αυγό.
Ενσωματώνουμε το υγρό μείγμα στο στερεό και ανακετεύουμε μέχρι να έχουμε έναν ομογενοποιημένο χυλό και να μην υπάρχει αλεύρι που δεν έχει διαλυθεί.
Βάζουμε ένα τηγανάκι σε μέτρια φωτιά και αφήνουμε να κάψει. Αλείφουμε με λίγη μαργαρίνη ώστε να μην κολλήσει το pancake.
Ρίχνουμε λίγο από το μείγμα, ανάλογα το μέγεθος που θέλουμε να κάνουμε το pancake, και αφήνουμε να ψηθεί. Όταν θα είναι έτοιμο θα ξεκολλάει μόνο του από το τηγάνι. Τότε είναι και η στιγμή που πρέπει να το γυρίσουμε ώστε να ψηθεί και από την άλλη πλευρά.
Επαναλαμβάνουμε την διαδικασία μέχρι να τελειώσει ο χυλός. Δεν ξεχνάμε να προσθέτουμε λίγη μαργαρίνη όταν χρειάζεται ώστε να μην κολλήσουν στο τηγάνι τα pancakes.
Σερβίρουμε πραγματικά με ό,τι έχουμε κέφι, είτε αλμυρό είτε γλυκό.
{{< /steps >}}