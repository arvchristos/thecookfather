---
date: 2020-04-16
draft: false
image: https://i.imgur.com/XY3VFmb.jpg
title: "Burger με σολομό, μαγιονέζα με λεμόνι και μπούκοβο"
type: post
categories:
- "Ψάρια & θαλασσινά"
- "Snack & Sandwich"
- "Συνταγές"
- "Ένα σκεύος"
---

{{< intro >}}
Γενικά είμαι ΤΕΡΑΣΤΙΟΣ οπαδός του κιμά. Αρκεί κανείς να σκεφτεί κανείς ότι το Top 3 των αγαπημένων μου φαγητών είναι μακαρόνια με κιμά, παστίτσιο και κανελόνια. Δηλαδή ουσιαστικά το ίδιο φαγητό στις 2 διαφορετικές εκδοχές του.

Όμως, υπάρχουν κάποιες λίγες, πραγματικά λίγες στιγμές που δεν λιγουρεύομαι τον κιμά. Μία από αυτές είναι και το εν λόγω Burger. Είχα γυρίσει από το γυμναστήριο και πραγματικά ήθελα να φάω όλο το ψυγείο μαζί με την συσκευή. Όμως επειδή δεν ήθελα να έχω ρίξει τόσο ιδρώτα τσάμπα είχα φροντίσει να ξεπαγώσω λίγο σολομό. Έτσι προέκυψε το burger. Έφτιαξα μία γρήγορη μαγιονέζα, ετοίμασα και τον σολομό και να το.
{{< /intro >}}

![Νο1 Burger με σολομό και μαγιονέζα με λεμόνι και μπούκοβο](https://i.imgur.com/62Bz1mH.jpg "Νο1 Burger με σολομό και μαγιονέζα με λεμόνι και μπούκοβο")

{{< alternatives >}}Προφανώς θα μπορούσατε να φτιάξετε σπιτικό ψωμάκι απλά εγώ για πιο γρήγορα χρησιμοποίησα έτοιμο ψωμί για Burger. Αν δεν σας αρέσει ο σολομός θα μπορούσατε να χρησιμοποιήσετε γλώσσα ή μπακαλιάρο. Απλά απολαύστε το. ΚΑΛΗ ΣΑΣ ΟΡΕΞΗ!
{{< /alternatives >}}

![Νο2 Burger με σολομό και μαγιονέζα με λεμόνι και μπούκοβο](https://i.imgur.com/62Bz1mH.jpg "Νο2 Burger με σολομό και μαγιονέζα με λεμόνι και μπούκοβο")

{{< recipestats 
    duration="25 λεπτά"
    portions="5"
>}}

{{< ingredients >}} 
5 ψωμάκια για burger
150gr μαγιονέζα
χυμό από 1/2 μικρό λεμόνι
1 μικρή πρέζα μπούκοβο
1 σκελίδα σκόρδο, λιωμένη
200 mL ηλιέλαιο
750gr φιλέτο σολομού,κομμένο σε 5 κομμάτια των 150gr,χωρίς κόκαλα και δέρμα
70gr αλεύρι για όλες τις χρήσεις
1 αυγό
100gr τριμμένη φρυγανιά
1 ώριμη ντομάτα κομμένη ροδέλες ή 10 ντοματίνια κομμένα στη μέση
200gr λάχανο, ψιλοκομμένο με λίγο ελαιόλαδο και αλάτι
200gr μανιτάρια Portobello, κομμένα σε φέτες
1/2 κρεμμύδι, κομμένο σε φέτες
αλάτι-πιπέρι
1-2 κ. σούπας βαλσάμικο ξύδι
1 πρέζα αποξηραμένο θυμάρι
{{< /ingredients >}}

{{< steps >}}
Σε ένα μικρό bowl ανακατεύουμε τη μαγιονέζα, το χυμό λεμονιού, το μπούκοβο, το σκόρδο καθώς και αλάτι και πιπέρι ανάλογα τις προτιμήσεις μας.
Σε τρία διαφορετικά bowls ρίχνουμε:
1ο) το αλεύρι 2ο) το αυγό αραιωμένο με 1 κ. σούπας νερό, χτυπάμε ελαφρά 3ο) την τριμμένη φρυγανιά
Αλατοπιπερώνουμε τα κομμάτια σολομού και από τις δύο πλευρές.
Πανάρουμε κάθε κομμάτι ψαριού πρώτα από το αλεύρι, τινάζοντας στη συνέχεια να φύγει το παραπανίσιο, έπειτα από το αυγό και τέλος από την τριμμένη φρυγανιά.
Βάζουμε ένα μεγάλο αντικολλητικό τηγάνι στη φωτιά και προσθέτουμε ελάχιστο ελαιόλαδο σε μέτρια προς δυνατή φωτιά.
Μόλις κάψει καλά, ρίχνουμε το κρεμμύδι και μαγειρεύουμε μέχρι να να μαλακώσει και να αρχίσει να παίρνει χρώμα. Ρίχνουμε και τα μανιτάρια, θυμάρι, αλατοπίπερο και μαγειρεύουμε μέχρι να ψηθούν. Λίγο πριν αφαιρέσουμε το μείγμα από την φωτιά ρίχνουμε το βαλσάμικο και συνεχίζουμε μέχρι να εξατμιστεί και να δέσει τα υλικά.
Όταν είναι έτοιμο, αφαιρούμε από την φωτιά, καθαρίζουμε προσεκτικά το τηγάνι και κατεβάζουμε σε μέτρια προς δυνατή φωτιά. Προσθέτουμε το ηλιέλαιο και αφήνουμε να κάψει καλά.
Ρίχνουμε προσεκτικά τα παναρισμενα φιλέτα. Δεν παραγεμίζουμε το τηγάνι γιατί θα ρίξει την θερμοκρασία του λαδιού. Ψήνουμε μέχρι να ροδίσει και από τις δύο πλευρές καθώς επίσης και να ψηθεί μέχρι μέσα. Αυτή η διαδικασία παίρνει συνήθως 3-4 λεπτά από κάθε πλευρά.
Συναρμολογούμε βάζοντας από λίγη μαγιονέζα στις δύο φέτες ψωμιού, τον σολομό, την ντομάτα, τα μανιτάρια μαζί με τα κρεμμύδια και τέλος το λάχανο.
{{< /steps >}}