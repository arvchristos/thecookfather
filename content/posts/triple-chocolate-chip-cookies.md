---
date: 2021-03-13
draft: false
image: https://i.imgur.com/uCT7pk3.jpg
title: "Cookies τριπλής σοκολάτας"
type: post
categories:
- "Γλυκά"
- "Συνταγές"
- "Vegetarian"
- "Cakes & μπισκότα"    
---

{{< intro >}}
Τώρα δηλαδή τι πρέπει να συζητήσουμε; Για το πόσο νόστιμα είναι; Για το πόση σοκολάτα έχουν; Πραγματικά δεν έχουμε να πούμε τίποτα! Γίνονται τεράστια, soft, πλατιά και πολύ πολύ ζουμέρα. Αυτά είναι τα λεγόμενα chip cookies, ένα σήμα κατατεθέν της αμερικάνικης γαστρονομίας. Πρωτοεμφανίστηκε το 1938 και από τότε οι παραλλαγές που έχει υποστεί είναι άπειρες...υπάρχουν μέχρι και vegan cookies με φυτικό βούτυρο και υποκατάστατο αυγού.

Ο μύθος λέει πως η chef που τα δημιούργησε, τα έφτιαξε κατά λάθος. Είχε βάλει στην ζύμη κομμάτια σοκολάτας που περίμενε να λιώσουν φτιάχνοντας έτσι σοκολατένια μπισκοτα. Αυτό δεν έγινε, και αναγκάστηκε να τα σερβίρει έτσι. Το αποτέλεσμα απλά έκανε πάταγο. 

Εμείς εδώ έχουμε κάνει μία από τις κλασσικότερες version...με 3 είδη σοκολάτας!!!!
{{< /intro >}}

{{< alternatives >}} Δεν νομίζω ότι έχει νόημα να αλλάξετε κάτι. Είναι αυτονόητο ότι μπορείτε να παραλείψετε κάποια από τις σοκολάτες ή να βάλετε άλλες όπως ας πούμε μία Ruby και ότι αντί για βούτυρο Κερκύρας να βάλετε κλασσικό ανάλατο βούτυρο. Αυτό που δεν πρέπει να παραλείψετε είναι τα βήματα σχετικά με το πάγωμα της ζύμης. Είναι το πιό σημαντικό κομμάτι της συνταγής διότι αν το παραλείψετε μπορεί όλη η ζύμη όταν αρχίσετε να την ψήνεται να γίνει ένα ενιαίο πράγμα. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

![Cookies τριπλής σοκολάτας](https://i.imgur.com/20RhDqV.jpg "Cookies τριπλής σοκολάτας")

{{< recipestats 
    duration="1 ώρα & 10 λεπτά"
    portions="10-12 cookies"
>}}

{{< ingredients >}} 
200gr βούτυρο Κερκύρας, σε θερμοκρασία δωματίου
300gr κρυσταλλική ζάχαρη
1 αυγό, σε θερμοκρασία δωματίου
275gr αλεύρι που φουσκώνει μόνο του, κοσκινισμένο
75γρ κακάο σε σκόνη. κοσκινισμένο
1 κ.σούπας γάλα (προαιρετικά)
150gr σοκολάτα γάλακτός, χοντροκομμένη
150gr σοκολάτα κουβερτούρα, χοντροκομμένη
100gr λευκή σοκολάτα, χοντροκομμένη
{{< /ingredients >}}

{{< steps >}}
Στον κάδο του μίξερ βάζουμε το βούτυρο μαζί με τη ζάχαρη και χτυπάμε με το σύρμα μέχρι να λιώσει η ζάχαρη και να αφρατέψει το μείγμα.
Προσθέτουμε το αυγό και συνεχίζουμε το χτύπημα μέχρι να απορροφηθεί από το μείγμα.
Στη συνέχεια ρίχνουμε το αλεύρι, το κακάο και συνεχίζουμε το ανακάτεμα. Αν το μείγμα έχει γίνει πολύ σφιχτό και δεν ανακατεύεται εύκολα με το μίξερ συνεχίζουμε με τα χέρια, προσθέτουμε το γάλα και συνεχίζουμε το ανακάτεμα.
Μόλις το μείγμα είναι έτοιμο προσθέτουμε τις σοκολάτες και κάνουμε ένα τελευταίο ανακάτεμα ώστε η σοκολάτα να πάει παντού.
Βάζουμε το μείγμα για 20 λεπτά στο ψυγείο ώστε να σφίξει.
Προθερμαίνουμε τον φούρνο στους 180°C στις αντιστάσεις
Σε ένα ταψί στρώνουμε λαδόκολλα.
Χωρίζουμε την ζύμη μας σε 10-12 cookies. Πλάθουμε τα πρώτα 4 και τα τοποθετούμε πολύ αραιά στο ταψί. Δεν πρέπει να είναι κοντα γιατί θα απλώσουν πολύ κατά το ψήσιμο.
Ξαναβάζουμε την υπόλοιπη ζύμη καθώς και το ταψί με τα μπισκότα στο ψυγείο ώστε να ξαναπαγώσει. Αφήνουμε το ταψί για 10 λεπτά.
Με το που το βγάλουμε από το ψυγείο το ψήνουμμε για 10-11 λεπτά σε προθερμασμένο φούρνο.
Όταν τα βγάλουμε από τον φούρνο θα μας φανούν άψητα επειδή θα είναι πολύ μαλακά. Τα αφήνουμε 30-40 λεπτά ή μέχρι να στεγνώσουν.
Επαναλαμβάνουμε την ίδια διαδικασία και για τα υπόλοιπα μπισκότα.
{{< /steps >}}