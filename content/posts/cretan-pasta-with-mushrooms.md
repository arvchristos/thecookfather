---
date: 2020-12-22
draft: false
image: https://i.imgur.com/rcifcBl.jpg
title: "Σκιουφιχτά με μανιτάρια"
type: post
categories:
- "Ζυμαρικά"
- "Vegetarian"
- "Συνταγές"
- "Ένα σκεύος"
- "Λαχανικά"
- "Μπύρες"
---

{{< intro >}}
Τα έχετε δει αυτά τα χαρακτηριστικά κρητικά ζυμαρικά; Αυτά είναι τα σκιουφιχτά. Σκιουφίζω σημαίνει στρίβω στην κρητική διάλεκτο. Λογικό αν σκεφτεί κανείς στο σχήμα τους. Σκεφτείτε πόσα πράγματα μπορείς να τα φτιάξεις με αυτά. Καταρχάς μπορείς να κάνεις την καλύτερη μακαρονάδα με κιμά! Τρίβεις από πάνω και μπόλικη μυζήθρα και να... κάπως έτσι είναι ο παράδεισος.

Επειδή όμως, καλό είναι να αποφεύγουμε το πολύ κρέας πρέπει να προτείνουμε και συνταγές νόστιμες, ωραίες και εύκολες. Μία από αυτές είναι και η συγκεκριμένη. Απλή, εύκολή, με συνταγή για εύκολο ζωμό και πάνω από όλα healthy!!! 

Με μιά τέτοια μακαρονάδα η μόνη μπύρα που θα πήγαινε τόσο πολύ είναι μία από τις καλύτερες και απαλότερες ελληνικές Ale. Η Ικαριώτισσα!

Με το χέρι στην καρδιά είναι μία από τις καλύτερες και πιό ευκολόπιοτες Ale που έχω δοκιμάσει! Είναι πιστεύω η καλύτερη εισαγωγή για κάποιον που δεν είναι μεγάλος οπαδός αυτού του τύπου μπύρας διότι έχει μία πολύ ιδιαίτερη και ήπια πικράδα, σου αφήνει μία πολυυυυυ απαλή επίγευση εσπερειδόειδών και νυχτολούλουδου και η γεύση της είναι πραγματικά μαλακή. Αυτό που πρέπει να προσέξει κανείς είναι το σερβίρισμα, διότι ο αφρός της κρατάει πάρα πολύ ώρα οπότε καλό είναι στην αρχή να μην σας κάνει καθόλου αφρό και μετά να επιδιώξετε να κάνετε λίγο.
Βέβαια καταλαβαίνετε από μόνοι σας ότι το νερό της Ικαρίας κάτι έχει και βγάζει εξαιρετικά πράγματα όπου και να χρησιμοποιείται. Μπάινει στην μπύρα, κάνει ωραία μπύρα! Ποτίζεις λαχανικά, κάνει ωραία λαχανικά! Το πίνουν οι κάτοικοι...ζουν 100 χρόνια! Έτσι συμβαίνει και με την Ικαριώτισαα! Επίσης αξίζει να παρατηρήσουμε και την ετικέτα της που πάνω της φέρει μνημεία και αξιοθέατα της Ικαρίας! Είναι λες και συγκεντρώνει όλη την Ικαρία σε ένα λογότυπο! Well done boys!
Στο μαγειρικό κομμάτι τώρα μία απαλή Ale όπως αυτη σίγουρα πηγαίνει με μακαρονάδες, αλλά μακαρονάδες που είναι ας πούμε λαδερές, δηλαδή με μία καλή τονομακαρονάδα, μία aglio e olio, μία κλασική alla genovese ή την κλασσικότερη όλων των μακαρονάδων, αυτή με την ΠΕΝΤΑΝΟΣΤΙΜΗ σάλτσα ντομάτας, καθώς και με μακαρονάδες που συνοδεύονται με κοτόπουλο. Γενικά νομίζω ότι το κοτόπουλο δένει άψογα με την μπύρα μας. Στο ίδιο μήκος κύματος νομίζω ότι θα ταιριάζουν άψογα και όλα τα ορεκτικά τύπου μπρουσκέτας. Τέλος, θα ήθελα να προτείνω ένα συνδυασμό που νομίζω ότι θα τα σπάει, αν και δεν το έχω δοκιμάσει...ΤΑΪΛΑΝΔΕΖΙΚΟ!
{{< /intro >}}

![Σκιουφιχτά με μανιτάρια](https://i.imgur.com/C0UI0oe.jpg "Σκιουφιχτά με μανιτάρια")

{{< alternatives >}}
Αν αποφασίσετε να κάνετε μικρότερη ποσότητα απλά διαλέξτε ένα στενό σκεύος για να μαγειρέψετε τα μανιτάρια. Θέλουμε να είναι στριμωγμένα ώστε να βγάλουν τα υγρά τους και να σχηματιστεί η υπέροχη σάλτσα. Αν τα βάλετε σε δόσεις ή σε πλατή σκεύος θα ψηθούν και θα πάρουν χρώμα όμως δεν θα βγάλουν τους χυμούς τους. Στην συγκεκριμένη συνταγή σας δίνω και την τεχνική για το πως να κάνετε ένα σπιτικό ζωμό μανιταριών με τα κοτσάνια από τα μανιτάρια. Αν δεν θέλετε να φτιάξετε χωμό απλά αντικαταστήστε τον με νερό και επίσης αφαιρέστε τα υλικά από την συνταγή. ΚΑΛΗ ΣΑΣ ΟΡΕΞΗ! 
{{< /alternatives >}}

{{< recipestats 
    duration="1 ώρα & 30 λεπτά"
    portions="8-10"
>}}

{{< ingredients >}} 
1 kg σκιουφιχτά
180mL ελαιόλαδο
3 μεγάλα κρεμμύδια
1,5 kg λευκά μικρά μανιτάρια, κομμένα στα τέσσερα
350 mL κόκκινο κρασί
1,5l ζωμός μανιταριών
3l βραστό νερό
250r παρμεζάνα, τριμμένη
3-4 κλωνάρια φρέσκια ρίγανη
αποξηραμένη ή φρέσκο θυμάρι
αλάτι
μαύρο πιπέρι
καπνιστή πάπρικα
{{< /ingredients >}}

{{< steps >}}
Για να φτιάξουμε τον ζωμό ξεχωρίζουμε τα κοτσάνια από τα μανιτάρια. Τα καθαρίζουμε με ένα βρεγμένο πανί. Κόβουμε 1 κρεμμύδι σε χοντρές φέτες.
Προθερμαίνουμε τον φούρνο στους 200°C στις αντιστάσεις. Στρώνουμε σε ένα ταψί λαδόκολλα και ρίχνουμε τα κοτσάνια, 10 mL ελαιόλαδο (1 κ.σούπας), αλάτι και πιπέρι.
Ανακατεύουμε καλά ώστε να πάει παντού το ελαιόλαδο και το αλατοπίπερο και ψήνουμε για 15 λεπτά ή μέχρι να αρχίσουν να παίρνουν χρώμα. 
Βάζουμε μια κατσαρόλα σε δυνατή φωτιά, ρίχνουμε 20 mL ελαιόλαδο (2 κ.σούπας) και σοτάρουμε το κρεμμύδι μέχρι να μαλακώσει.
Προσθέτουμε το σκόρδο και συνεχίζουμε το σοτάρισμα. 
Σβήνουμε με το κρασί και προσθέτουμε 1,5L βραστό νερό, αλάτι, πιπέρι και πάπρικα. Φέρνουμε σε βρασμό και μόλις αρχίσει να βράζει κατεβάζουμε την φωτιά σε μέτρια
Σιγοβράζουμε, ξαφρίζοντας αν χρειαστεί για 45 λεπτά. 
Σουρώνουμε και με ένα πιρούνι πιέζουμε τα λαχανικά ώστε να βγάλουν όλη την υγρασία.
Βάζουμε ένα πλατύ τηγάνι ή μία μεγάλη και ρηχή κατσαρόλα σε δυνατή φωτιά και ρίχνουμε το υπόλοιπο ελαιόλαδο. Προσθέτουμε όλα τα μανιτάρια, αλατι, πιπέρι, θυμάρι, την φρέσκια ρίγανη και σοτάρουμε μέχρι να αρχίσουν να παίρνουν χρώμα και να βγάλουν τα ζουμία τους. 
Ψιλοκόβουμε τα άλλα 2 κρεμμύδια.
Προσθέτουμε το κρεμμύδι και συνεχίζουμε το σοτάρισμα. Επειδή σε αυτό το σημείο τα μανιτάρια πρέπει να έχουν βγάλει λίγο ζουμί τα κρεμμύδια δεν θα πάρουν χρώμα αλλά θα μαλακώσουν.
Σβήνουμε με το υπόλοιπο κρασί, και συνεχίζουμε το μαγείρεμα μέχρι να εξατμιστεί το αλκόολ. Δοκιμάζουμε και αλατίζουμε αν χρειάζεται. Αφαιρούμε από την φωτιά.
Σε μία δεύτερη κατσαρόλα προσθέτουμε τον ζωμό που φτιάξαμε καθώς και το υπόλοιπο βραστό νερό. Αν ο ζωμός μας είναι αρκετός προσαρμόζουμε και την ποσότητα του νερού που βάζουμε. Εννοείται πως θα μπορούσαμε να βράσουμε τα μακαρόνια μόνο σε ζωμό. Δεν ξεχνάμε να αλατίσουμε ελαφρά.
Προσθέτουμε τα σκιουφιχτά και βράζουμε 1 λεπτό λιγότερο από όσο αναγράφεται στο πακέτο.
3-4 λεπτά πριν τα ζυμαρικά μας είναι έτοιμα γυρνάμε την κατσαρόλα με τα μανιτάρια σε μέτρια προς χαμηλή φωτιά.
Με μία τρυπητή κουτάλα μεταφέρουμε τα σκιουφιχτά κατευθείαν στην κατσαρόλα με τα μανιτάρια.
Αφού τα μεταφέρουμε όλα, ανακατεύουμε καλά και προσθέτουμε όλη την παρμεζάνα.
Ανακατεύουμε καλά και σερβίρουμε όσο είναι ακόμα ζεστό.
{{< /steps >}}