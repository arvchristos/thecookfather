---
date: 2022-01-15
draft: false
image: https://i.imgur.com/GOeBfEN.jpg
title: "Γαριδομακαρονάδα"
type: post
categories:
- "Ζυμαρικά"
- "Ψάρια & θαλασσινά"
- "Συνταγές"
---

{{< intro >}}
Ξέρω ότι είναι ένα άκρως καλοκαιρινό φαγητό. Ψαροταβέρνα σε κάποιο νησάκι, κοντά στο κύμα, μπύρα ή ούζο, μικρή παρεούλα και μια τεράστια γαριδομακαρονάδα στο κέντρο του τραπεζιού. Καλή φάση! Να σας πω την αλήθεια για αυτό ακριβώς τον λόγο την έφτιαξα και εγώ, για να θυμηθώ όλο αυτό το σκηνικό. Δημιουργεί ένα αίσθημα νοσταλγίας αυτό το φαγητό διότι αναπολείς τα ωραία καλοκαίρια που έχεις περάσει αλλά ταυτόχρονα ανυπομονείς και για τα επόμενα.

Εγώ αναπολώ το αγαπημένο μου νησί, την Κύθνο. Το λιμάνι της και τα μαγαζάκια που είναι κυριολεκτικά πάνω στο κύμα. Την χώρα της, τις ταβέρνες της και κυρίως τις παραλίες της. Για αυτό και η σημερινή συνταγή αποτελεί και το πρώτο beer pairing της χρονιάς, με μία μπύρα που την βρίσκεις σχεδόν αποκλειστικά εκεί -αν και ελπίζω να την βρίσκουμε σιγά σιγά και στην Αθήνα-, την Αμπατή. Πρόκειται για μία φανταστική lager με ξανθόχρυσο χρώμα και 4,6% αλκόολ. Αμπατές είναι οι διαγώνιες πέτρες που συγκρατούν το πετρόχτιστο τοιχάκι που οριοθετεί ένα χωράφι. Από όσο γνωρίζω το κριθάρι που χρησιμοποιείται για την παρασκευή της μπύρας είναι αποκλειστικά από το νησί. Είναι μία μπύρα που έχει μία ελαφρώς γλυκιά επίγευση ενώ δεν είναι έντονη η αίσθηση της βύνης όπως σε άλλες lager. Γενικά, πρόκειται για ένα υπόδειγμα μπύρας, με άριστη γεύση που σου χαρίζει μία ελαφριά αίσθηση. Ταιριάζει τέλεια με την γαριδομακαρονάδα που θα σας δώσω σήμερα αλλά αν μπορείτε να βρείτε αστακό ή καραβίδα νομίζω θα το απογειώσετε!
{{< /intro >}}

![Γαριδομακαρονάδα](https://i.imgur.com/Z9bJMOk.jpg"Γαριδομακαρονάδα")

{{< alternatives >}
Μπορεί να ακούγεται μπελαλίδικο φαγητό αλλά στην πραγματικότητα δεν είναι. Προσπαθήστε να πάρετε φρέσκες γαρίδες και όχι κατεψυγμένες, αλλά ακόμα και κατεψυγμένες να πάρετε θα πρέπει να είναι ακαθάριστες διότι χρειαζόμαστε τα κελύφη. Και να θυμάστε...Την σωστή μακαρονάδα την περιμένεις στο τραπέζι, δεν σε περιμένει αυτή! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="40 λεπτά"
    portions="8-10"
>}}

{{< ingredients >}} 
1 κιλό φρέσκιες γαρίδες
40mL ελαιόλαδο (4 κ.σούπας)
1 μεγάλο κρεμμύδι, ψιλοκομμένο
2 σκελίδες σκόρδο, ψιλοκομμένες
700mL χυμό φρέσκιας ντομάτας
2 πρέζες αποξηραμένο δενδρολίβανο
1.2L βραστό νερό
1 κύβο λαχανικών
αλάτι
μαύρο πιπέρι
1kg ματσάτα ή linguine
{{< /ingredients >}}

{{< steps >}}
Καθαρίζουμε τις γαρίδες. Αφαιρούμε το κεφάλι και στη συνέχεια αφαιρούμε το κέλυφος κρατώντας όμως την ουρά. Τέλος χαράσουμε ίσα-ίσα την ράχη της γαρίδας και αφαιρούμε το εντεράκι, το οποίο και πετάμε. Κρατάμε τα κελύφη και τα κεφάλια από 12-13 γαρίδες ώστε να φτιάξουμε τον ζωμό μας.
Βάζουμε ένα μικρό κατσαρολάκι στην φωτιά και ρίχνουμε τα κεφάλια και τα κελύφη της γαρίδας, το βραστο νερό, τον κύβο καθώς και λίγο αλατοπίπερο. Βράζούμε για 20 λεπτά ώστε να πάρουμε όλη την γεύση της γαρίδας και στην συνέχεια σουρώνουμε τον ζωμό μέσα σε ένα μεγάλο bowl.
Βάζουμε μία ρηχή και πλατιά κατσαρόλα σε δυνατή φωτιά. Προσθέτουμε το ελαιόλαδο και αφήνουμε να κάψει.
Ρίχνουμε τις γαρίδες στην κατσαρόλα και σοτάρουμε ίσα ίσα μέχρι να κοκκινίσουν και από τις δύο πλευρές.
Αφαιρούμε σε ένα μεγάλο πιάτο και αφήνουμε στην άκρη.
Στην ίδια κατσαρόλα ρίχνουμε το κρεμμύδι και το σκόρδο και σοτάρουμε μέχρι να καραμελώσουν και να πάρουν ελαφρύ χρώμα. 
Προσθέτουμε τον χυμό ντομάτας, 200mL από τον ζωμό γαρίδας που φτιάξαμε, το αποξηραμένο δενδρολίβανο καθώς και λίγο αλατοπίπερο.
Βράζουμε για 15 λεπτά σε μέτρια φωτιά μέχρι να πάρει μία βράση και να αρχίσει να δένει ελαφρά.
Προσθέτουμε τις μαγειρεμένες γαρίδες και μαγειρεύουμε για 2-3 λεπτά ακόμα. Μόλις είναι έτοιμο, αποσύρουμε από την φωτιά.
Βράζουμε τα ζυμαρικά σε μπόλικο αλατισμένο νερό, 2 λεπτά λιγότερο από όσο αναγράφεται στην συσκευασία. 
Βάζουμε την κατσαρόλα που έχουμε φτιάξει την σάλτσα σε χαμηλή φωτιά να ζεσταθεί ελαφρά. Ρίχνουμε κατευθείαν τα ζυμαρικά από την μία κατσαρόλα στην άλλη χωρίς να τα σουρώσουμε. 
Ανακατεύουμε και αν χρειάζεται προσθέτουμε 1-2 κουτάλες από το νερό που έβρασαν τα ζυμαρικά. Θέλουμε να έχουμε μία υγρή σάλτσα χωρίς όμως κολυμπάνε τα ζυμαρικά.
Δοκιμάζουμε αν χρειάζεται περισσότερο αλατοπίπερο και σερβίρουμε.
{{< /steps >}}