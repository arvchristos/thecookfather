---
date: 2021-06-26
draft: false
image: https://i.imgur.com/e5k1jbj.jpg
title: "Risotto με κόκκινο ρύζι Camargue"
type: post
categories:
- "Ρύζι"
- "Συνταγές"
- "Vegetarian"
- "Ένα σκεύος"
- "Διεθνής κουζίνα"
- "Ιταλία"
---

{{< intro >}}
Έχετε δει ποτέ κόκκινο ρύζι? Όταν λέω κόκκινο εννοώ κατακόκκινο! Λογικά όχι. Ούτε εγώ είχα δει να σας πω την αλήθεια μέχρι που κάποια στιγμή το ανακάλυψα στα ράφια ενός αγαπημένου μου deli. Προφανώς μου έκανε εντύπωση και προφανώς το αγόρασα. Τι παίζει όμως τώρα με αυτό το ρύζι?! Γιατί είναι κόκκινο?

Καταρχάς να ξεκινήσουμε για την προέλευση αυτού του ρυζιού. Έρχεται από την νότια Γαλλία και συγκεκριμένα από την περιοχή της Camargue (Καμάργκ). Βρίσκεται ανάμεσα στην Μεσόγειο και στον Ροδανό ποταμό. Το έδαφος σε αυτη την περιοχή είναι πολύ αργιλώδες και έντονο σε σίδηρο οπότε το ρύζι παίρνει αυτό το χρώμα. Βέβαια στο μαγείρεμα χάνει το έντονο κόκκινο και κλείνει πιό πολύ προς το καφετί. Σε υφή, ακόμα και αν το παραβράσει κανείς δεν νομίζω ότι γίνεται να μην βγει σπυρωτό. Αξίζει μία δοκιμή πιστέψτε με!
{{< /intro >}}

{{< alternatives >}} Το μυστικό για να βγει αυτό το ριζότο είναι να ζεματίσετε το ρύζι στην αρχή. Ξέρω δεν είναι από τα πιο συνηθισμένα βήματα αλλά θα βγάλει το πολύ έντονο χρώμα και το πάρα πολύ άμυλο χωρίς να χαλάσει την γεύση του ριζότο. Επίσης αν δεν σας αρέσει η φρέσκια ρίγανη μπορείτε να βάλετε θυμάρι ή κάποιο άλλο έντονο βότανο. Απλά η ρίγανη δίνει μία νότα Ελλάδας. Καλά, εννοείται ότι σχετικά με τον ζωμό μπορείτε να χρησιμοποιήσετε ό,τι κύβους θέλετε ή ακόμα και τον δικό σας. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="50 λεπτά"
    portions="3"
>}}

{{< ingredients >}} 
240gr κόκκινο ρύζι Camargue
3 κ.σούπας ελαιόλαδο
25gr βούτυρο
1/2 μεσαίο κρεμμύδι, ψιλοκομμένο
800gr βραστό νερό
2 κύβους λαχανικών
1 κλωνάρι φρέσκια ρίγανη
αλάτι
μαύρο πιπέρι
ντοματίνια, για το σερβίρισμα
φέτσ, για το σερβίρισμα
{{< /ingredients >}}

{{< steps >}}
Βάζουμε μία κατσαρόλα με μπόλικο αλατισμένο νερό στην φωτιά. Φέρνουμε σε βρασμό
Ζεματάμε το ρύζι στο νερό για 1 λεπτό. Σουρώνουμε και αφήνουμε στην άκρη να κρυώσει ελαφρά.
Σε ένα μεγάλο τηγάνι ή μία ρηχή και πλατια κατσαρόλα βάζουμε το ελαιόλαδο και αφήνουμε να ζεσταθεί σε μέτρια προς δυαντή φωτιά.
Προσθέτουμε το κρεμμύδι και μαγειρεύουμε μέχρι να γίνει διαφανές για περίπου 2 λεπτά. Δεν θέλουμε να καεί και να πάρει χρώμα γιατί θα πικρίσει.
Προσθέτουμε το ρύζι και ανακατεύουμε συνέχεια απαλά ώστε να καβουρδιστεί αλλά να μην καεί.
Σε 8οοgr βραστό νερό ρίχνουμε τους δύο κύβους και ανακατεύουμε μέχρι να διαλυθούν. Αυτός είναι ο ζωμός μας.
Σιγά σιγά προσθέτουμε τον ζωμό στο τηγάνι με το ρύζι. Μαζί ρίχνουμε και το κλωνάρι ρίγανης.
Ανακατεύουμε τακτικά μέχρι το ρύζι να πιεί τον ζωμό. Μόλις το ρύζι έχει πιεί τον ζωμό προσθέτουμε την επόμενη δόση. Αυτή η διαδικασία θα πάρει 35-40 λεπτά.
Μόλις το ρύζι είναι έτοιμο αποσύρουμε από την φωτιά και προσθέτουμε το βούτυρο. Προσθέτουμε πιπέρι και δοκιμάζουμε αν χρειάζεται και άλλο αλάτι.
Σερβίρουμε πασπαλίζοντας με φέτα και χοντροκομμένα ντοματίνια.
{{< /steps >}}