---
date: 2020-06-20
draft: false
image: https://i.imgur.com/3Lly2Hh.jpg
title: "Βελουτέ σούπα φακής με γιαούρτι"
type: post
categories:
- "Όσπρια"
- "Σούπες"
- "Συνταγές"
- "Ένα σκεύος"
- "Vegetarian"
---

{{< intro >}}
Ξέρω πως όλοι, όταν ακούτε φακές σας έρχεται στο μυαλό αυτή η μαμαδίστικη, κλασσικότατη σούπα. Άντε και κανένα φακόρυζο ή καμιά φακή σαλάτα. Ακόμα χειρότερα είναι αν ανήκετε σε αυτή την κατηγορία ανθρώπων που τρώγανε τις φακές με το ζόρι.

Παιδιά υπάρχουν και άλλοι τρόποι, πιο δημιουργικοί, να μαγειρέψετε τις φακές. Μία από αυτές θα σας δείξω και εγώ σήμερα. Εξάλλου οι φακές είναι γεγονός ότι κάνουν πραγματικά καλό στην υγέια. Πλούσιες σε φυτικές ίνες και σίδηρο, βοηθούν στην καταπολέμιση της χοληστερίνης και προστατεύουν από νόσους της καρδιάς. Ειδικά αν είστε χορτοφάγοι γνωρίζετε καλύτερα απ'όλους ότι είναι αναπόσπαστο κομμάτι αυτού του τρόπου διατροφής.
{{< /intro >}}

![Βελουτέ σούπα φακής με γιαούρτι](https://i.imgur.com/sXtCESW.jpg "Βελουτέ σούπα φακής με γιαούρτι")

{{< alternatives >}}Μπορείτε να κάνετε την ίδια συνταγή και με κόκκινες φακές. Ίσα ίσα δίνει και ένα ιδιαίτερο twist. Εγώ προτίμησα να βάλω τις κλασσικές "καφέ" φακές επειδή όλοι τις έχουμε σπίτι. Επίσης μπορείτε να βάλετε όση ποσότητα από τα μπαχαρικά τραβάει η όρεξη σας. Εγώ σας δίνω μία ενδεικτική ποσότητα. Τέλος, εννοείται πως δεν χρειάζεται να κάνετε την σούπα βελουτέ. Απλά εγώ λατρεύω αυτού του τύπου τις σούπες διότι μπλέκονται όλες οι γεύσεις τόσο έντονα μεταξύ τους. ΚΑΛΗ ΣΑΣ ΟΡΕΞΗ!!!
{{< /alternatives >}}

{{< recipestats 
    duration="8 ώρες & 45 λεπτά"
    portions="5"
>}}

{{< ingredients >}} 
300gr φακές
160mL ελαιόλαδο
2 μέτρια κρεμμύδια, ψιλοκομμένα
4 σκελίδες σκόρδο ψιλοκομμένες
1 κ.γλυκού τριμμένο τζίντζερ
2 κ.γλυκού κύμινο
1 μεγαλη ντομάτα, τριμμένη (πρέπει να έχουμε 300gr χυμό ντομάτας)
1,5L βραστό νερό
3 κύβοι λαχανικών
200gr στραγγιστό γιαούρτι 2% (1 κεσεδάκι)
μαύρο πιπέρι
αλάτι
{{< /ingredients >}}

{{< steps >}}
Μουλιάζουμε τις φακές για τουλάχιστον 8 ώρες ώστε να μαλακώσουν. Έτσι καταφέρνουμε να μειώσουμε τον χρόνο μαγειρέματος τουλάχιστον στο μισό.
Βάζούμε μία κατσαρόλα σε δυνατή φωτιά και ρίχνουμε το ελαιόλαδο.
Μόλις κάψει προσθέτουμε το κρεμμύδι, σκόρδο, τζίντζερ, πιπέρι, κύμινο και σοτάρουμε μέχρι να μαλακώσει το κρεμμύδι και να πάρει ένα ελαφρύ χρώμα.
Διαλύουμε τους κύβου λαχανικών στο βραστό νερό ώστε να δημιουργήσουμε ένα ζωμό λαχανικών.
Προσθέτουμε τις φακές, τον χυμό ντομάτας και τον ζωμό λαχανικών που φτιάξαμε.
Αφου ξεκινήσει να βράζει η σούπα, χαμηλώνουμε σε μέτρια ένταση την φωτιά και αφήνουμε να σιγοβράσει για 25 λεπτά ή μέχρι να έχει μαγειρευτεί η φακή, ανακατεύοντας αν τακτά διαστήματα ώστε να μη κολλήσει το φαγητό.
Μόλις είναι έτοιμο, βγάζουμε από την φωτιά την κατσαρόλα και αφήνουμε 4-5 λεπτά να κρυώσει λίγο ώστε να μην κόψει το γιαούρτι που θα προσθέσουμε στην συνέχεια. 
Προσθέτουμε το γιαούρτι και ανακατεύουμε.
Δοκιμάζουμε και προσθέτουμε αν χρειάζεται αλάτι, πιπέρι, κύμινο ή τζίντζερ,
Με την βοήθεια ενός ραβδομπλέντερ ή πολυκόφτη ή απλού μπλέντερ, πολτοποιούμε την σούπα μας ώστε να την κάνουμε βελουτέ.
Σερβίρουμε με φρυγανισμένο ψωμί.
{{< /steps >}}