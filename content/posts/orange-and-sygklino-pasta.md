---
date: 2021-02-20
draft: false
image: https://i.imgur.com/N17xukz.jpg
title: "Ζυμαρικά με σύγκλινο και πορτοκάλι"
type: post
categories:
- "Κρέας"
- "Συνταγές"
- "Ζυμαρικά"
- "Μπύρες"
---

{{< intro >}}
Ήρθε η ώρα να σας παρουσιάσω την πιό περίεργη συνταγή που έχω ανεβάσει ως τώρα στο site. Όχι επειδή έχει περίεργες τεχνικές ή κοπές αλλά γιατί είναι μία γεύση που δεν περιμένεις να δοκιμάσεις με τα μακαρόνια. Λίγο γλυκιά, λίγο καπνιστή και πολύ πολύ ιδιαίτερη. Είναι μία μακαρονάδα που πρέπει να την κάνει κανείς έστω και μία φορά. Είναι μία εμπειρία! Είναι μία μακαρονάδα που μυρίζει Ελλάδα, μην σας πω συγκεκριμένα μυρίζει Μάνη. Αν πέταγες και ένα τηγανητό αυγό από πάνω τότε θα το έλεγα Μανιάτικη μακαρονάδα! Αλλά αυτό δεν σας το προτείνω ακόμα διότι δεν το έχω δοκιμάσει. 

Ελπίζω να σας αρέσει το σύγκλινο. Είναι ένα άπαχο κομμάτι, συνήθως δηλαδή αν είναι καλό το σύγκλινο, χοιρινό με έντονη καπνιστή γεύση. Εγώ προσωπικά το λατρεύω! Αυτή η γεύση καπνού είναι που κάνει και αυτό το υπέροχο πάντρεμα με την μπύρα που θα σας προτείνω παρακάτω...μία Βεργίνα Black!

Το ποιά είναι η Βεργίνα το ξέρουμε όλοι. Η lager της είναι από τις πιό πολυαγορασμένες στην Ελλάδα. Αλλά η Βεργίνα δεν είναι μόνο μία μπύρα. Βγάζει Weiss, κόκκινη, δυνατή lager αλλά και αυτή την καταπληκτική Stout. Μία σκουρόχρωμη μπύρα, πολύ έντονη, δυνατή και μεστή γεύση αν και με μόλις 5,5% αλκόολ. Όπως σε όλες τις μπύρες τους έτσι και αυτή φτιάχνετε με βύνη αποκλειστικά από τον τόπο τους, την Θράκη. Το άρωμα που αναδύεται σίγουρα έχει νότες καφέ, σοκολάτα και καραμέλας. Ο αφρός είναι αρκετά μπεζ σε χρώμα και εξανίζεται σχεδόν αμέσως. Σύμφωνα με τις οδήγίες η καλύτερη θερμοκρασία για να την σερβίρεις είναι 8-12°C με μπόλικο αφρό. Δηλαδή την βγάζουμε λίγο νωρίτερα από τον ψυγείο να ζεσταθεί ελαφρά και μετά σερβίρουμε. Μαγειρικά τώρα στην αρχή την δοκίμασα σε συνδυασμό με σολωμό. Δεν ταιριάζει και πάρα πολύοπότε δεν σας προτείνω να το δοκιμάσετε. Έτσι λοιπόν ξαναγύρισα στα κλασσικά παντρέμετα των Stout δηλαδή στις καπνιστές γεύσεις όπως κάποια αλλαντικά και τυριά. Για κάτι πιό περίεργο θα προτείνω το επίσης κλασσικό...Stout μαζί με κάποιο πολύ σοκολατένιο γλύκο!
{{< /intro >}}

{{< alternatives >}} Μπορείτε εδώ να χρησιμοποιήσετε και απάκι αλλά θα κάνει λίγο πιο λιπαρή την μακαρονάδα σας. Επίσης δεν έχει την ίδια καπνιστή γεύση οπότε το αποτέλεσμα θα είναι λίγο διαφορετικό. Επίσης, εάν είναι πολύ ξυνά τα πορτοκάλια σας προσθέστε μία κουταλία του γλυκού ζάχαρη. Γενικά απολαύστε το και νομίζω θα γευτείτε κάτι τελείως διαφορετικό. Τέλος μια καλή ιδέα θα ήταν να αλλάξετε τα μακρυά ζυμαρικά με κάποια κοντά όπως πένες ή ακόμα και κοφτό μακαρονάκι. Έτσι σε μία μπουκιά θα έχετε ακόμα πιο συμπικνωμένη γεύση. Καλή όρεξη!
{{< /alternatives >}}

![Ζυμαρικά με σύγκλινο και πορτοκάλι](https://i.imgur.com/TLE9mM8.jpg "Ζυμαρικά με σύγκλινο και πορτοκάλι")

{{< recipestats 
    duration="25 λεπτά"
    portions="6-8 μερίδες"
>}}

{{< ingredients >}} 
1 kg λιγκουίνι ολικής άλεσης
3 κ.σούπας ελαιόλαδο
480gr σύγκλινο, κομμένο σε κύβους
ξύσμα από 2 πορτοκάλια
χυμό από 5 πορτοκάλια (250mL)
6 κ.σούπας brandy
καπνιστό αλάτι (προαιρετικά)
αλάτι
μαύρο πιπέρι
1 κούπα από το νερό που έβρασαν τα ζυμαρικά
{{< /ingredients >}}

{{< steps >}}
Βάζουμε μία μεγάλη και ρηχή κατσαρόλα να κάψει σε δυνατή φωτιά μαζί με το ελαιόλαδο. Μόλις κάψει ρίχνουμε το σύγκλινο, αλάτι και λίγο πιπέρι και σοτάρουμε μέχρι να ροδίσει καλά. Δεν ανακατεύουμε συνέχεια διότι έτσι δεν θα αφήσουμε το κρέας να πάρει χρώμα. Σε αυτό το σημείο προθέτουμε και το καπνιστό αλάτι αν το χρησιμοποιήσουμε.
Σβήνουμε με το brandy και ρίχνουμε το ξύσμα και το χυμό πορτοκαλιού. 
Βράζουμε τα ζυμαρικά σε μπόλικο αλατισμένο νερό, σύμφωνα με τις οδηγίες συσκευασίας τους. Φροντίζουμε να κρατήσουμε μία μεγάλη κούπα νερό από αυτό που βράζουν τα μακαρόνια.
Σουρώνουμε και όπως είναι καυτά τα ρίχνουμε στη κατσαρόλα με το σύγκλινο. Προσθέτουμε μαζί και το νερό που κρατήσαμε.
Ανακατεύουμε καλά, πασπαλίζουμε με λίγο ακόμα πιπέρι, δοκιμάζουμε αν χρειάζεται άλλο αλάτι και σερβίρουμε αμέσως.
{{< /steps >}}