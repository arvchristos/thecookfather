---
date: 2020-04-16
draft: false
image: https://i.imgur.com/1BYot1M.jpg
title: "Red Velvet Cake με γλάσο λευκής σοκολάτας"
type: post
categories:
- "Γλυκά"
- "Συνταγές"
- "Cakes & μπισκότα"
- "Διεθνής κουζίνα"
- "Αμερική"
- "Vegetarian"
---

{{< intro >}}
Είναι ένα από αυτά τα «χυδαία» γλυκά που μπορεί να φτιάξει κανείς. Από αυτά που δεν σκέφτεσαι τι θερμίδες έχει αυτό που τρως, απλώς απολαμβάνεις.

Ήθελα πολύ καιρό να φτιάξω ένα τέτοιο γλυκό. Κάποια στιγμή σε ένα μάθημα στο πανεπιστήμιο μία φίλη μου μιλούσε για αυτό το γλυκό. Αυτή δεν έχει κι ανάγκη να σας πω την αλήθεια γιατί είναι καταπληκτική στις τούρτες. Μου έλεγε για τα χρώματα ζαχαροπλαστικής που χρησιμοποιεί και ότι αν και έχει φτιάξει τόσα γλυκά ποτέ δεν έχει φτιάξει μία τούρτα σαν αυτή. Έτσι και εγώ αποφάσισα να το φτιάξω.
{{< /intro >}}

![Red Velvet Cake με γλάσο λευκής σοκολάτας](https://i.imgur.com/eeAdqj7.jpg "Red Velvet Cake με γλάσο λευκής σοκολάτας")

{{< alternatives >}}Η συμβουλή μου είναι απλή. ΑΠΟΛΑΥΣΤΕ ΤΟ χωρίς τύψεις γιατί μία φορά πρέπει να ευχαριστούμε τον εαυτό μας στο έπακρο.
Μπορείτε στο γλάσο να χρησιμοποιήσετε ζάχαρη άχνη αντί για κρυσταλλική ζάχαρη μιας και δίνει μία πιο απαλή υφή. Ό,τι και να διαλέξετε ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="7 ώρες"
    portions="20-22 πιταράκια"
>}}

{{< ingredients >}} 
225gr βούτυρο, σε θερμοκρασία δωματίου
450gr κρυσταλλική ζάχαρη
3 αυγά, σε θερμοκρασία δωματίου
400gr αλεύρι για όλες τις χρήσεις
1 κ.γλυκού σόδα
1 καλή πρέζα αλάτι
250gr γιαούρτι 2%
1 κ.γλυκού σιρόπι βανίλιας
1 κ. σούπας ξίδι
1 κ. γλύκου κόκκινο χρώμα ζαχαροπλαστικής πάστα
250gr βούτυρο, σε θερμοκρασία δωματίου
500gr ζάχαρη άχνη
1 κ. γλύκού σιρόπι βανίλιας
400gr τυρί κρέμα
225gr βούτυρο, σε θερμοκρασία δωματίου
340gr λευκή σοκολάτα
130gr κρυσταλλική ζάχαρη
1 κ. γλυκού σιρόπι βανίλιας
1/2 κ. γλυκού κόκκινο χρώμα ζαχαροπλαστικής πάστα
{{< /ingredients >}}

{{< steps >}}
Προθερμαίνουμε τον φούρνο στους 140°C στον αέρα. Δεν βάζουμε σε μεγαλύτερη ένταση γιατί θα χαθεί το κόκκινο χρώμα.
Στον κάδο του μίξερ χτυπάμε με το σύρμα, το βούτυρο και τη ζάχαρη, μέχρι να αφρατέψουν, για 5 περίπου λεπτά. Με μία μαρίζ παίρνουμε το μείγμα από τα τοιχώματα και συνεχίζουμε το ανακάτεμα.
Χαμηλώνουμε λίγο την ένταση του mixer και ρίχνουμε ένα ένα τα αυγά και ανακατεύουμε μέχρι να ομογενοποιηθούν.
Σε ένα μπολ βάζουμε το αλεύρι, τη σόδα, το αλάτι, τα ανακατεύουμε με ένα κουτάλι και τα ρίχνουμε στο mixer.
Σε ένα μικρό μπολ βάζουμε το γιαούρτι και προσθέτουμε τη βανίλια,το ξίδι και το χρώμα ζαχαροπλαστικής. Τα ανακατεύουμε και τα ρίχνουμε στο mixer με τα άλλα υλικά.
Χτυπάμε όλα τα υλικά στο mixer για 1-2 λεπτά μέχρι να ομογενοποιηθούν.
Στρώνουμε λαδόκολλα στον πάτο 3 στρογγυλών φορμών διαμέτρου 22 εκατοστών και τα βουτυρώνουμε καλά. Για να κολλήσει η λαδόκολλα βρέχουμε ελάχιστα τον πάτο της κάθε φόρμας.
Ρίχνουμε μέσα στο ταψί το μείγμα μας, το απλώνουμε σε όλη την επιφάνεια και ψήνουμε στον φούρνο για 45 λεπτά.
Μόλις είναι έτοιμα αφαιρούμε από τον φούρνο και αφήνουμε να κρυώσουν.
Κόβουμε το βούτυρο σε μικρά κομμάτια και το βάζουμε στον κάδο του mixer με την άχνη ζάχαρη, τη βανίλια και τα χτυπάμε με το φτερό για 3-4 λεπτά.
Στη συνέχεια προσθέτουμε το τυρί κρέμα και χτυπάμε για επιπλέον 2-3 λεπτά μέχρι να ομογενοποιηθεί το μείγμα μας.
Όταν διαλυθεί όλο το βούτυρο και ασπρίσει η κρέμα τότε την αφαιρούμε από το mixer και την βάζουμε στο ψυγείο για να παραμείνει σφιχτή.
Λιώνουμε την σοκολάτα σε bain marie και αφήνουμε να κρυώσει καλά.
Στον κάδο του mixer χτυπάμε το βούτυρο με την ζάχαρη μέχρι να αφρατέψουν.
Προσθέτουμε την σοκολάτα στο μείγμα του βουτύρου καθώς και το σιρόπι βανίλιας. Χτυπάμε για 2-3 λεπτά μέχρι να ομογενοποιηθεί το μείγμα.
Χωρίζουμε το μείγμα σε 2 bowl. Στο ένα προσθέτουμε το χρώμα ζαχαροπλαστικής και ανακατεύουμε καλά
Κόβουμε ένα κομμάτι λαδόκολλα σε τρία ίσια κομμάτια και τα τοποθετούμε στον πάτο μιας πιατέλας σχηματίζοντας ένα τρίγωνο.
Στρώνουμε το ένα παντεσπάνι στην πιατέλα μας, ρίχνουμε λίγο από το frosting και απλώνουμε με μία σπάτουλα σε όλη την επιφάνεια.
Βάζουμε από πάνω το δεύτερο παντεσπάνι και επαναλαμβάνουμε την ίδια διαδικασία.
Βάζουμε και το τρίτο παντεσπάνι και απλώνουμε σε όλη την τούρτα τo υπόλοιπο frosting.
Βάζουμε την τούρτα στο ψυγείο για 4-5 ώρες, για να κρυώσει και να σφίξει.
Όταν η τούρτα μας έχει παγώσει παίρνουμε τα 2 bowl με το γλάσο σοκολάτας.
Απλώνουμε το γλάσο με την λευκή σοκολάτα σε όλη την τούρτα.
Από πάνω απλώνουμε το γλάσο με το κόκκινο χρώμα και απλώνουμε πάνω από την τούρτα «σπάζοντας» το λευκό χρώμα.
Στολίζουμε με φράουλες κομμένες στα 4 και το υπόλοιπο γλάσο λευκής σοκολάτας.
{{< /steps >}}