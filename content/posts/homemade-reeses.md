---
date: 2020-04-10
draft: false
image: https://i.imgur.com/OMSHX64.jpg
title: "Σπιτικά σοκολατάκια Reese's"
type: post
categories:
- "Γλυκά"
- "Συνταγές"
- "Vegetarian"
- "Διεθνής Κουζίνα"
- "Αμερική"
- "Ένα σκεύος"
---

{{< intro >}}
Εγώ δεν γνώριζα τι είναι τα Reese’s μέχρι που πήγα Erasmus! Μία μέρα πήγα στο supermarket με μία Ολλανδή φίλη και με το που τα είδε έκανε σαν παλαβή. Με το δίκιο της βέβαια γιατί και εγώ με το που τα ανακάλυψα ενθουσιάστηκα.
Ουσιαστικά πρόκειται για peanut butter cups, δηλαδή σοκολατάκια που έχουν μία στρώση σοκολάτας, μια στρώση φυστικοβούτυρο και από πάνω πάλι σοκολάτα. Δεν ακούγεται και άσχημο.
{{< /intro >}}

{{< alternatives >}}Το μόνο που πρέπει να προσέξετε είναι να κάνετε σχετικά γρήγορες κινήσεις γιατί όποια στρώση θα ρίξετε πάνω από τις ήδη παγωμένες στρώσεις θα παγώνει γρήγορα και δεν θα μπορείτε να τα διαχειριστείτε. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="1 ώρα"
    portions="12 σοκολατάκια"
>}}

{{< ingredients >}} 
680gr σοκολάτα κουβερτούρα
130gr φυστικοβούτυρο
30gr ζάχαρη άχνη
30gr βούτυρο, σε θερμοκρασία δωματίου
{{< /ingredients >}}

{{< steps >}}
Βάζουμε χαρτάκια για muffins σε με φόρμα ψησίματος για 12 muffins.
Σε bain marie λιώνουμε την μισή σοκολάτα (340gr).
Μοιράζουμε την λιωμένη σοκολάτα στις θήκες για muffin. Χτυπάμε την φόρμα στον πάγκο εργασίας μας ώστε να κάτσει καλά η σοκολάτα και να απλωθεί στη βάση και βάζουμε στην κατάψυξη για 15 λεπτά μέχρι να σφίξει.
Σε ένα bowl ρίχνουμε το φυστικοβούτυρο, την ζάχαρη άχνη και το βούτυρο. Ανακατεύουμε καλά με ένα σύρμα ή ακόμα καλύτερα με ένα mixer χειρός μέχρι να ομογενοποιηθεί τελείως το μείγμα.
Βγάζουμε την φόρμα από την κατάψυξη και μοιράζουμε το μείγμα φυστικοβούτυρου στις θήκες. Χτυπάμε την φόρμα στον πάγκο εργασίας μας ώστε να κάτσει καλά το μείγμα και να απλωθεί στις θήκες και βάζουμε στην κατάψυξη για 15 λεπτά μέχρι να σφίξει και η δεύτερη στρώση.
Σε bain marie λιώνουμε την υπόλοιπη μισή σοκολάτα (340gr).
Βγάζουμε την φόρμα από την κατάψυξη και μοιράζουμε την σοκολάτα. Ανά 2-3 θήκες χτυπάμε την φόρμα στον πάγκο εργασίας μας διότι το φυστικοβούτυρο είναι πολύ παγωμένο και αν δε απλώσουμε εγκαίρως την σοκολάτα θα παγώσει και δεν θα μπορούμε να την δουλέψουμε.
Ξαναβάζουμε στην κατάψυξη για άλλα 15 λεπτά.
Όταν είναι έτοιμα, αφήνουμε εκτός κατάψυξης να μαλακώσουν ελάχιστα και σερβίρουμε. Διατηρούμε στο ψυγείο μέχρι 5 μέρες.
{{< /steps >}}