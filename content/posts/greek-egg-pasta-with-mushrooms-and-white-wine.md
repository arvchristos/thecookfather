---
date: 2020-04-17
draft: false
image: https://i.imgur.com/CNcDFun.jpg
title: "Χυλοπίτες με μανιτάρια και λευκό κρασί"
type: post
categories:
- "Ζυμαρικά"
- "Συνταγές"
- "Ένα σκεύος"
- "Vegetarian"
---

{{< intro >}}
Και να είμαστε πάλι πίσω στα φαγητά μας. Ωραία τα cocktails δεν το συζητώ αλλά σαν το φαγητό δεν έχει και σίγουρα αν έπρεπε να διαλέξω φαγητό αυτό θα ήταν τα ζυμαρικά. Βέβαια, σε αυτή την συνταγή τα ζυμαρικά πάνε σε άλλο επίπεδο διότι σαν τις χειροποίητες χυλοπίτες δεν έχει. Τις έφερα μαζί μου από την Τζιά και δεν έβλεπα την ώρα να τις μαγειρέψω.

Θα μου πείτε όμως ότι δεν υπάρχει άλλη συνταγή για τις χυλοπίτες πέρα από κοκκινιστές με κόκκορα ή μοσχάρι και γενικά θα συμφωνήσω. Όμως δεν πρέπει να υπάρχει και κάποια αντίστοιχη κλασσική συνταγή πιο χορτοφαγική; Εξάλλου από την επόμενη βδομάδα το blog θα αλλάξει τελείως πορεία. Θα στραφούμε σε πιο healthy και vegetarian επιλογές διότι πήρα απόφαση να αλλάξω τον τρόπο διατροφής και ζωής μου. Σίγουρα δεν θα εξαφανιστούν αυτά τα ωραία, σχεδόν «χυδαία» θα έλεγε κανείς, άρθρα με συνταγές απλά ένα blog πρέπει να καλύπτει ό,τι χρειάζονται τόσο οι αναγνώστες του όσο και οι διαχειριστές του. Και αυτό που χρειάζομαι τώρα σίγουρα είναι ένας καλύτερος τρόπος άσκησης και διατροφής μιας και ξεκινάει ένα καινούργιο κεφάλαιο στην ζωή μου. Ελπίζω να είστε μαζί μου σε όλο αυτό και να συνεχίσετε να μου δίνετε ιδέες, έμπνευση και προτάσεις. Άρα αυτό σημαίνει περισσότερες χορτοφαγικές συνταγές καθώς και συνταγές πειραγμένες σε μία πιο υγιεινή πλευρά.
{{< /intro >}}

{{< alternatives >}}Τώρα, αφού σας ανακοίνωσα την πορεία το blog, ήρθε η ώρα να συζητήσουμε για την συνταγή. Μπορείτε να μην βάλετε καθόλου κρέμα γάλακτος και απλά να βάλετε λίγο από το νερό που βράζουν τα μακαρόνια και να δημιουργήσετε μία πολύ πιο απλή και ελαφριά σάλτσα. Μπορείτε ακόμα να μην χρησιμοποιήσετε ούτε κρασί αλλά τον χυμό από ένα λεμόνι καθώς και το ξύσμα του. Όμως δεν μπορείτε να φανταστείτε πόσο ταιριάζει το δενδρολίβανο με τα μανιτάρια και το λευκό κρασί. Η επιλογή δική σας. ΚΑΛΗ ΟΡΕΞΗ!
{{< /alternatives >}}

{{< recipestats 
    duration="20 λεπτά"
    portions="3-4"
>}}

{{< ingredients >}} 
500gr χυλοπίτες
3 κ. σούπας ελαιόλαδο
500gr μανιτάρια λευκά (1 συσκευασία)
2 μεγάλες σκελίδες σκόρδο. ψιλοκομμένο
1 κλαδάκι φρέσκο δενδρολίβανο, μόνο τα φύλλα, χοντροκομμένα
200mL λευκό κρασί
200mL κρέμα γάλακτος light
αλάτι
μαύρο πιπέρι
{{< /ingredients >}}

{{< steps >}}  
Καθαρίζουμε και κόβουμε τα μανιτάρια στην μέση ή στα 4. Μπορούμε να τα κόψουμε όπως θέλουμε αρκεί τα κομμάτια να έχουν ίδιο μέγεθος ώστε να ψηθούν ομοιόμορφα.
Βάζουμε ένα μεγάλο τηγάνι να ζεσταθεί καλά σε μέτρια προς δυνατή φωτιά και ρίχνετε μέσα το ελαιόλαδο, τα μανιτάρια, το δενδρολίβανο, αλάτι, πιπέρι και το σκόρδο να σοταριστούν μέχρι να πάρουν χρώμα και να μαλακώσουν. Προσέχουμε να έχουμε την φωτιά σε τέτοιο σημείο ώστε να μην καούν τα μανιτάρια ή το σκόρδο
Προσθέτουμε το λευκό κρασί και μαγειρεύουμε μέχρι να εξατμιστεί το αλκοόλ.
Ρίχνουμε την κρέμα γάλακτος, προσθέτουμε αλάτι και πιπέρι αν θεωρούμε πως χρειάζεται και αφήνουμε να δέσει η σάλτσα μας σε μέτρια φωτιά.
Παράλληλα βράζουμε τις χυλοπίτες 1 λεπτό λιγότερο από τις οδηγίες σε αλατισμένο νερό και τις ρίχνουμε απευθείας στο τηγάνι με τα μανιτάρια, μαζί με λίγο από το νερό που έβρασαν και ανακατεύουμε καλά.
{{< /steps >}}