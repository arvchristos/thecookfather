---
date: 2021-03-06
draft: false
image: https://i.imgur.com/0LXG2Oq.jpg
title: "Λαχανικά με γλυκόξινη σάλτσα χαρουπιού"
type: post
categories:
- "Λαχανικά"
- "Συνταγές"
- "Vegeterian"
- "Ένα σκεύος"
---

{{< intro >}}
Πόσοι από εσάς έχετε χρησιμοποιήσει κάποιο προϊόν από χαρούπι; Βασικά πόσοι από εσάς γνωρίζετε τι είναι το χαρούπι; Η χαρουπιά είναι ένα δένδρο που ευδοκιμεί στο κυρίως στην Ανατολική Μεσόγειο και την Μέση Ανατολή. Ο καρπός του ονομάζεται χαρούπι, μοιάζει με μακρύ φασόλι και από πολύ νωρίς καταλάβαμε την αξία του και έτσι έχουμε δημιουργήσει πάρα πολλά προϊοντα με αυτό. Τα πιό γνωστά είναι το χαρουπάλευρο, η χαρουπόσκονη και το χαρουπόμελο.

Για να σας δώσω να καταλάβετε πόσο θρεπτικό είναι σκεφτείτε ότι στην Γερμανική κατοχή όπου σχεδόν όλα τα προϊόντα ήταν δυσεύρετα, το χαρούπι έθρεψε τον Ελληνικό λαό. Άρα μπορείτε εύκολα να συνειδητοποιήσετε την υψηλή θρεπτική του αξία. Άπειρες βιταμίνες, βοηθάει στην πέψη, ρίχνει την χοληστερίνη, βοηθάει στην ανακούφιση από το άσθμα, τον πονόλαιμο, τον βήχα, την δυσκοιλιότητα, έχει πολύ μεγάλη περιεκτικότητα σε ασβέστιο και πολλά άλλα ακόμα.

Μαθαίνοντας όλα αυτά λοιπόν αποφάσισα να το βάλω στην διατροφή μου. Η πρώτη κίνηση που έκανα είναι να αγοράσω χαρουπόμελο. Καταρχάς μπορείς να το χρησιμοποιήσεις στον καφέ σου αντί για ζάχαρη. Μετά όμως κάπως στέρεψε το μυαλό μου από ιδέες. Έτσι έκανα μία ερώτηση σε εσάς στο Instagram και εκεί οι ιδέες έπεσαν βροχή. Σας ευχαριστώ πάρα πολύ που με ξεμπλοκάρατε. Η πρώτη ιδέα ήταν σάλτσα οπότε και κατέληξα στην παρακάτω συνταγή. Μία γλυκόξινη σάλτσα σε ένα super vegeterian πίατο γεμάτο λαχανικά και φυτικές ίνες και χωρίς να χρησιμοποιήσω υλικά που έχουν κρυφή ζάχαρη όπως η ketchup. Όμως έχω σκοπό να σας τρελάνω οπότε θα έρθουν και άλλες συνταγές όπως χαρουποπραλίνα ή πίτες με χαρούπι. Θα γίνει χαμός!!!
{{< /intro >}}

{{< alternatives >}} Εδώ μπορείτε να χρησιμοποιήσετε ό,τι λαχανικά σας έχουν περισσέψει. Εγώ αυτό έκανα. Βέβαια αν θέλετε να το πάτε λίγο παρακάτω βάλτε φινόκιο και πράσο. Θα με θυμηθείτε. Αυτό όμως που δεν πρέπει σε καμία περίπτωση να αφαιρέσετε είναι το μήλο. Του πάει απίστευτα πολύ και δεν χρησιμοποιείτε και κονσέρβα ανανά. Νομίζω καλύτερα κάτι φρέσκο! Τέλος, οι ποσότητες που σας δίνω για το χαρουπόμελο και το βαλσάμικο είναι υποκειμενικές. Εμένα με αυτές τις ποσότητες μου άρεσε η γλυκόξινη γεύση. Αν το θέλετε πιο γλυκό προσθέστε λίγο χαρουπόμελο και αντίστοιχα αν το θέλετε πιο ξινό. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="30 λεπτά"
    portions="5"
>}}

{{< ingredients >}} 
50ml ελαιόλαδο
400gr πιπεριές, κόκκινες και πράσινες, κομμένες σε λωρίδες (3-4 πιπεριές)
360gr κρεμμυδια, κομμένα σε χοντρές φέτες (2 μεσαία κρεμμύδια)
220gr καρότα, κομμένα σε λεπτές ροδέλες (2 μεσαία καρότα)
180gr μήλο, κομμένο σε μικρά τετράγωνα (1 μεγάλο μήλο)
150ml λευκό κρασί
αλάτι
μαύρο πιπέρι
3/4 κ.γλυκού κάρδαμο σε σκονη
3 κ.σούπας χαρουπόμελο
1 1/2 κ.σούπας βαλσάμικο ξύδι
{{< /ingredients >}}

{{< steps >}}
Βάζουμε ένα μεγάλο, αντικολλητικό τηγάνι σε δυνατή φωτιά και ρίχνουμε το ελαιόλαδο. Αφήνουμε να κάψει ελαφρα.
Ρίχνουμε πρώτα τις πιπερίες και σοτάρουμε για 3-4 λεπτά μέχρι να μαλακώσουν.
Στη συνέχεια προσθέτουμε τα κρεμμύδια και συνεχίζουμε το σοτάρισμα μέχρι να μαλακώσουν και αυτά και να μειωθούν σε ογκο.
Τέλος ρίχνουμε τα καρότα μαζί με το μήλο και συνεχίζουμε την ίδια διαδικασία. Σε αυτό το σημείο προσθέτουμε το κάρδαμο καθώς και αλατοπίπερο.
Μόλις έχουν μαλακώσει όλα τα λαχανικά σβήνουμε με το κρασί. Χαμηλώνουμε την φωτιά σε μέτρια προς δυνατή και μαγειρεύουμε μέχρι να εξατμιστεί το όλο το αλκόολ 
Όταν εξατμιστεί το αλκόολ χαμηλώνουμε σε μέτρια φωτιά, σκεπάζουμε με ένα καπάκι και σιγομαγειρεύουμε για 10 λεπτά μέχρι να αρχίσει να σχηματίζεται σάλτσα.
Ανοίγουμε το καπάκι και μαγειρεύετε για λίγα λεπτά ακόμη έως ότου εξατμιστούν τα υγρά. 
Προσθέτουμε το βαλσάμικο ξύδι και το χαρουπόμελο και ανακατεύουμε καλα.
Μαγειρεύουμε για 2-3 λεπτά ακόμα μέχρι να δέσει η σάλτσα.
Σερβίρουμε με ρύζι μπασμάτι ή με τηγανητές πατάτες.
{{< /steps >}}