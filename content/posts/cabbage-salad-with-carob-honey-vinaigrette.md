---
date: 2021-04-29
draft: false
image: https://i.imgur.com/TugTbGT.jpg
title: "Σαλάτα λάχανο με σάλτσα χαρουπόμελου"
type: post
categories:
- "Λαχανικά"
- "Συνταγές"
- "Σαλάτες"
- "Ένα σκεύος"
- "Vegetarian"
---

{{< intro >}}
Συνεχίζουμε την θεματική μας ενότητα που έχει σχέση με τις δικές σας ιδέες για το τι να φτιάξουμε με αυτό το φανταστικό υλικό που ακούει στο όνομα χαρουπόμελο. Δεν θα ξαναπούμε τα οφέλη του χαρουπιού γιατί έχουμε γίνει γραφικοί. Όμως θα ήθελα να αναφέρω για μία ακόμα φορά το πόσο γουστάρουμε αυτή την κατηγορία. Αυτή που μας λέτε εσείς ιδέες και εμείς τις φτιάχνουμε τον δικό μας τρόπο...με ό,τι υλικά έχουμε σπίτι και όπως το έχουμε φανταστεί. Θα έρθουν και άλλα υλικά γιατί ίσως αυτή η ενότητα, μαζί με τις μπύρες, να είναι η καλύτερη που έχουμε σκεφτεί.

Δεν θα πω και πάρα πολλά εδώ, στο κάτω κάτω μία σαλάτα είναι και ο σκοπός της είναι κάτι ελαφρύ, comfort και νόστιμο. Έτσι πρέπει να είναι και τα λόγια μας...λίγα και ουσιώδη!
{{< /intro >}}

{{< alternatives >}} Η μεγάλη αλλαγή που μπορείτε να κάνετε εδώ και να έχετε μία δικιά σας σαλάτα είναι αντί για λάχανο να βάλετε μαρούλι. Να σας πω την αλήθεια και εγώ για μαρούλι το πήγαινα στην αρχή αλλά όταν άνοιξα το ψυγείο είδα ότι είχα ένα λάχανο προς κατανάλωση και έτσι προέκυψε η συνταγή. Κατά τα άλλα αν βάλετε τα ίδια υλικά προσέξτε το αλάτι γιατί έχουμε και την κάπαρη, το τυρί αλλά και την ελιά που είναι αλμυρά στοιχεία. Οπότε τι έχουμε πει ότι κάνουμε εδω?! Πρώτα φτιάχνουμε την σαλάτα μας, μετά δοκιμάζουμε και τέλος προσθέτουμε αλάτι. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="30 λεπτά"
    portions="5"
>}}

{{< ingredients >}} 
1kg λευκό λάχανο, λεπτοκομμένο
300gr ντοματίνια, κομμένα σε διάφορα σχήματα
60gr μαύρες ελιές, χωρίς κουκούτσι και κομμένες σε διάφορα σχήματα
60gr ξανθές σταφίδες
60gr χυμός μήλο-καρότο-πορτοκάλι
30gr κάπαρη, ξεπλυμένη
150gr γραβιέρα με μπούκοβο, κομμένη σε κύβους
3 κ.σούπας ελαιόλαδο
1 κ. σούπας ξίδι μπαλσάμικο
1 κ.σούπας απαλή μουστάρδα
1 κ.σούπας χαρουπόμελο
αλάτι
{{< /ingredients >}}

{{< steps >}}
Βάζουμε σε ένα μικρό bowl τον χυμό και ρίχνουμε τις σταφίδες ώστε να μουλιάσουν και να μαλακώσουν.
Αναμειγνύουμε σε μεγάλο bowl το λάχανο, τα ντοματίνια, τις ελιές, την κάπαρη και την γραβιέρα. Μόλις μαλακώσουν λίγο ρίχνουμε και τις σταφίδες και ανακατεύουμε.
Σε ένα μικρο bowl ρίχνουμε το ελαιόλαδο, το βαλσάμικο, την μουστάρδα και το χαρουπόμελο. Χτυπάμε με ένα πιρούνι πολύ καλά μέχρι να ομογενοποιηθεί η vinaigrette.
Περιχύνουμε την vinaigrette στα υπόλοιπα υλικά, ανακατεύουμε πολύ καλα, προσθέτουμε αλάτι και σερβίρουμε.
{{< /steps >}}