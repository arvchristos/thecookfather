---
date: 2020-07-04
draft: false
image: https://i.imgur.com/rslENtE.jpg
title: "Muffins λεμονιού με παπαρουνόσπορο"
type: post
categories:
- "Γλυκά"
- "Συνταγές"
- "Cakes & μπισκότα"
- "Vegetarian"
---

{{< intro >}}
Μου αρέσουν πάρα πολύ αυτά τα γλυκά που είναι λεμονένια και ταυτόχρονα "ζαχαρένια". Αυτά τα "ξινόγλυκα", αρωματικά γλυκά με τα πεντανόστιμα γλάσα που τρώγονται σε 2 μπουκιές. Και συνήθως αυτα τα γλυκά ονομάζονται muffins. Δεν έχω και πολλές ιστορίες να σας πω για αυτό το γλυκό. Είναι vegetarian, είναι super λεμονένιο και χρειάζεται απλά 1 bowl για να το φτιάξετε.
{{< /intro >}}

{{< alternatives >}} Μπορείτε να προσθέσετε ό,τι αποξηραμένο φρούτο σας έρχεται στο μυαλό. Ταιριάζουν πολύ τα cranberries και οι σταφίδες. Από γρέσκα φρούτα με το λεμόνι πάνε πολύ τα μούρα. Βατόμουρα, σμέουρα ή φράουλες που είναι και πιο εύκολο να τις βρείτε. Εγώ δεν έβαλα τίποτα διότι μου αρέσει η γεύση του λεμονιού "ατόφια", όμως νομίζω την επόμενη φορά θα χρησιμοποιήσω οπωσδήποτε τις φράουλες. Επίσης μπορείτε να κάνετε τελείως vegan την συνταγή αντικαθιστώντας το γάλα με γάλα βρώμης. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

![Muffins λεμονιού με παπαρουνόσπορο](https://i.imgur.com/YwOQDeR.jpg "Muffins λεμονιού με παπαρουνόσπορο")

{{< recipestats 
    duration="1 ώρα"
    portions="12"
>}}

{{< ingredients >}} 
200ml γάλα χαμηλών λιπαρών + 2 κ.σούπας για το γλάσο
1 κ. γλυκού μηλόξυδο
300gr αλεύρι για όλες τις χρήσεις
1/2 κ. γλυκού αλάτι
150gr κρυσταλλική ζάχαρη
1 1/4 κ. γλυκού μαγειρική σόδα (10gr)
2 κ. γλυκού baking powder (10gr)
3 κ. σούπας παπαρουνόσπορος (20gr)
ξύσμα & χυμό από 2 μεγάλα λεμόνια + 4 κ.σούπας για το γλάσο
2 1/2 κ.σούπας ελαιόλαδο
120gr ζάχαρη άχνη
{{< /ingredients >}}

{{< steps >}}
Σε ένα ποτήρι ρίχνουμε το γάλα με το μηλόξυδο. Ανακατεύουμε και αφήνουμε για 5-7 λεπτά.
Ανακατεύουμε σε ένα μεγάλο bowl όλα τα στερεά υλικά εκτός από την ζάχαρη άχνη και ανακατεύουμε καλά.
Στο ποτήρι με το γάλα προσθέτουμε τον χυμό λεμονιού και το ελαιόλαδο. Ανακατεύουμε και ρίχνουμε το μείγμα στο bowl με τα στερεά υλικά.
Ανακατεύουμε πολύ καλά μέχρι να ομογενοποιηθεί το μείγμα και να μην υπάρχει σε κάποιο σημείο αλεύρι που δεν έχει διαλυθεί.
Προθερμαίνουμε τον φούρνο στους 180°C στον αέρα με την σχάρα στην μεσαία ράγα.
Βάζουμε χαρτάκια για muffins σε μία φόρμα με 12 θηκες για muffins. Γεμίζουμε τις θήκες με το μείγμα. Εναλλακτικά μπορούμε να αλευροβουτυρώσουμε τις θήκες και να μην χρησιμοποιήσουμε τα χαρτάκια.
Ψήνουμε για 25-30 λεπτά. Πρέπει όταν βάζουμε μία οδοντογλυφίδα στο κέντρο των muffins να βγαίνει καθαρή.
Μόλις είναι έτοιμα ξεφορμάρουμε και τα αφήνουμε να κρυώσουν τελείως.
Για το γλάσο, ανακατεύουμε καλά την ζάχαρη άχνη με 2 κ.σούπας γάλα και 4 κ.σούπας χυμό λεμονιού μέχρι να γίνει τόσο υγρό ώστε να μπορέσουμε να το περιχύσουμε πάνω από τα muffins.
{{< /steps >}}