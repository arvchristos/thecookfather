---
date: 2020-04-22
draft: false
image: https://i.imgur.com/s6OG7Xo.jpg
title: "Pulled Pork Sandwich με μαύρη μπύρα και κρεμμύδια"
type: post
categories:
- "Κρέας"
- "Συνταγές"
- "Snack & sandwich"
---

{{< intro >}}
Ειλικρινά τώρα μόνο και μόνο ο τίτλος δεν σας κάνει να πεινάτε; Να σας τρέχουν τα σάλια;

Είχα σκοπό να φτιάξω ένα τέτοιο sandwich εδώ και πολύ καιρό. Η έμπνευση μου ήρθε από ένα video που έδειχνε ένα sandwich που σερβίρουν στην Αμερική με pulled pork, sriracha sauce και τυρί, Η ιδιαιτερότητα με αυτό το sandwich ήταν ότι έφτανε να ταΐσει 6 άτομα!!! Βλέποντας το ήξερα πως δεν έχω τόσο μεγάλο φούρνο (thank you captain obvious) και πως έπρεπε να κάνω και εγώ το δικό μου sandwich, με υλικά που μπορούμε να τα βρούμε πανεύκολα και να είναι πιο πολύ στα δικά μου δεδομένα και γεύσεις.

Για όσους δεν ξέρουν τι είναι το pulled pork, είναι ένα  μαριναρισμένο κομμάτι χοιρινού όπου ψήνεται για 3-6 ώρες σε γάστρα στον φούρνο μέχρι να γίνει πολύ μαλακό, τόσο ώστε να μας είναι εύκολο μετά να το σπάσουμε με δύο πιρούνια σε μικρά κομματάκια, σαν να γδέρνουμε το κρέας.
{{< /intro >}}

{{< alternatives >}}Εγώ χρησιμοποίησα πανσέτα αλλά αν δεν σας αρέσει το παραπάνω λιπάκι μπορείτε να χρησιμοποιήσετε με ακριβώς τον ίδιο τρόπο μαγειρέματος χοιρινό κότσι ή ωμοπλάτη. Ό,τι και να διαλέξετε σίγουρα αξίζει τον κόπο. ΚΑΛΗ ΣΑΣ ΟΡΕΞΗ!
{{< /alternatives >}}

![Pulled Pork Sandwich με μαύρη μπύρα και κρεμμύδια](https://i.imgur.com/wWEKnoI.jpg "Pulled Pork Sandwich με μαύρη μπύρα και κρεμμύδια")

{{< recipestats 
    duration="4 ώρες"
    portions="6-7"
>}}

{{< ingredients >}}
1 κ. σούπας αλάτι
1 κ. γλυκού τριμμένο μπαχάρι
1 κ. γλυκού μπούκοβο
1 κύβο κότας
1 κ. σούπας καστανή ζάχαρη
1 1/2 κ. σούπας πάπρικα
1 κ. σούπας μαύρο πιπέρι
1,8 kg πανσέτα χοιρινή, χωρίς δέρμα
2 κ. σούπας απαλή μουστάρδα
4 κ. σούπας ελαιόλαδο
2 κρεμμύδια μεγάλα, κομμένα σε φέτες
660 mL μαύρη μπίρα (2 κουτάκια)
6 καρβελάκια ψωμί
6 φέτες provolone dolce
μαγιονέζα
απαλή μουστάρδα
φρέσκο κρεμμυδάκι, ψιλοκομμένο
{{< /ingredients >}}

{{< steps >}}
Προθερμαίνουμε τον φούρνο στους 140°C  στον αέρα
Σε ένα μικρό bowl ανακατεύουμε το αλάτι, το τριμμένο μπαχάρι, το μπούκοβο, τον κύβο, την καστανή ζάχαρη, την πάπρικα, το μαύρο πιπέρι, και αφήνουμε στην άκρη.
Βάζουμε ένα τηγάνι σε δυνατή φωτιά να κάψει καλά.
Χαράσσουμε το κρέας μας και από τις δύο πλευρές και απλώνουμε τη μουστάρδα φροντίζοντας να πάει παντού.
Ρίχνουμε τη ξερή μαρινάδα και την απλώνουμε σε όλο το κρέας.
Βάζουμε στο τηγάνι μας, ελαιόλαδο και τη πανσέτα και σοτάρουμε για 1-2 λεπτά ή μέχρι να πάρει ωραίο χρυσαφί χρώμα και από τις δύο πλευρές.
Σε μία γάστρα προσθέτουμε το κρεμμύδι και τη μαύρη μπίρα. Τελευταία προσθέτουμε τη πανσέτα.
Κλείνουμε τη γάστρα με καπάκι και ψήνουμε στον φούρνο για 3,5 ώρες ή μέχρι το κρέας να γίνει πολύ μαλακό και να σπάει με ένα πιρούνι.
Μόλις είναι έτοιμο, αφαιρούμε από τον φούρνο.
Τοποθετούμε τη πανσέτα σε ένα ξύλο κοπής και αφαιρούμε όλα τα κόκαλα.
Με δύο πιρούνια σπάμε το κρέας σε μικρά κομμάτια και το ξαναρίχνουμε στο ζουμί που έχει μείνει στη γάστρα.
Για έξι καρβελάκια ψωμί θα χρειαστείτε εσείς 750gr αλεύρι. Φτιάχνετε σύμφωνα με τις οδηγίες της συνταγής.
Κόβεται στη μέση και βάζετε μία φέτα provolone στο κάθε ένα. Αν τα καρβελάκια έχουν κρυώσει μέχρι να αρχίσετε το σερβίρισμα βάλτε τα για λίγο σε ζεστό φούρνο μέχρι να λιώσει το τυρί.
Μόλις είναι έτοιμα προσθέτετε μουστάρδα και μαγιονέζα.
Γεμίζετε με το κρέας και πασπαλίζετε με το φρέσκο κρεμμυδάκι.
{{< /steps >}}