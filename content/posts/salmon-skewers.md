---
date: 2021-03-20
draft: false
image: https://i.imgur.com/LTCac8H.jpg
title: "Σουβλάκια σολομού"
type: post
categories:
- "Ψάρια & θαλασσινά"
- "Συνταγές"
---

{{< intro >}}
Έντάξει ξέρω ότι μόνο από τον τίτλο θα σκέφτεστε ¨Καλά ρε συ αν είναι να φτιάξω σουβλάκια θα τα κάνω με σολομό?". Εεεεε ναι λοιπόν με σολομό πρέπει να τα κάνετε γιατί είναι κάτι τελείως διαφορετικό. Είναι πολύ πιο υγιεινό από το χοιρινό και πολύ πιο ενδιαφέρον από το κοτόπουλο. Δεν το τρώμε συχνα και μαζί με μανιτάρια και μία σπιτική μαγιονέζα έχουμε ένα κομπλέ τυλιχτό. Επίσης ο σολομός είναι πλούσιος σε βιταμίνη D. Όσο περίεργο και να ακούγεται ενώ βρισκόμαστε σε μία χώρα που έχει 365 μέρες ήλιο, είμαστε από τους λαούς που έχει έλλειψη. Οπότε αφού δεν φτάνει όσο παράγουμε η επόμενη λύση είναι να καταναλώσουμε λίγη και ο σολομός είναι πραγματικά από τις καλύτερες λύσεις.

Μαζί με την συνταγή του σολομού θα σας δείξω και μία γαρνιτούρα με μανιτάρια ωστε να ψήσετε και τις πιτούλες σας και να κάνετε ένα super healthy τυλιχτό!

{{< alternatives >}} Στόχος είναι να φτιάξουμε μία ελαφρυά και λεμονάτη μαρινάδα. Οπότε το λεμόνι είναι απαραίτητο. Αυτό που μπορείτε όμως να πειράξετε είναι τα μυρωδικά που θα βάλετε μέσα. Μπορείτε ας πούμε να βάλετε το πράσινο μέρος από φρέσκα κρεμμυδάκια ή λίγο άνηθο. Επίσης αν δεν έχετε κέφι να βάλετε τηγάνι για να φτιάξετε τα μανιτάρια μπορείτε να τα βάλετε και αυτά σε ξύλινα σουβλάκια και να τα ψήσετε. Αν ακολουθήσετε αυτή την λύση μπορείτε να περάσετε στα σουβλάκια και ντοματίνια. Τέλος, δεν σας λέω πόση ποσότητα αλάτι να βάλετε διότι μπορείτε να προσθέσετε και πάνω από το ψάρι μόλις το ψήσετε. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα & 40 λεπτά"
    portions="10-12 καλαμάκια"
>}}

{{< ingredients >}} 
1,4 kg φιλέτο σολομού χωρίς πέτσα, κομμένο σε μεγάλους κύβους
2 φύλλα δάφνης
χυμό από 3 λεμόνια
1/2 ματσάκι μαΪντανος, ψιλοκομμένο
6 κ. σούπας ελαιόλαδο + 1 κ.σούπας για τα μανιτάρια
αλάτι
μαύρο πιπέρι
αποξηραμένη ρίγανη
1,5 kg μικρά λευκά μανιτάρια, κομμένα στα 4
αποξηραμένο θυμάρι
{{< /ingredients >}}

{{< steps >}}
Βάζουμε σε ένα bowl την δάφνη, τον χυμό λεμονιού, τον μαϊντανό, 6 κ.σούπας ελαιόλαδο, αλατοπίπερο καθώς και τη ρίγανη. Ανακατεύουμε μέχρι γίνει ένα μείγμα.
Ρίχνουμε τον σολομό και ανακατεύουμε πολύ καλά μέχρι να πάει η μαριναδα σε όλο το ψάρι. Σκεπάζουμε το bowl με μία μεμβρανη και βάζουμε στο ψυγείο για τουλάχιστον μία ώρα. Δεν θέλουμε να το αφήσουμε πάρα πολύ γιατί το λεμόνι θα αρχίσει να ψήνει το ψάρι.
Βγάζουμε τα κομμάτια του ψαριού από τη μαρινάδα και τα περνάμε σε ξύλινα σουβλάκια.
Ψήνουμε τα σουβλάκια σε ηλεκτρική ψησταριά ή στα κάρβουνα για 18 λεπτά σύνολο. Στην αρχή ξεκινάμε με 5 λεπτά από κάθε πλευρά και μετά ψήνουμε για άλλα 4. Μετά τα πρώτα 10 λεπτά τσεκάρουμε πόσο ψημένο θέλουμε το ψάρι μας. Τα 18 λεπτά αναφέρονται σε καλοψημένο σολομό.
Βάζουμε ένα μεγάλο τηγάνι σε δυνατή φωτιά και προσθέτουμε 1 κ.σούπας ελαιόλαδο. Μόλις κάψει ρίχνουμε τα μανιτάρια, θυμάρι και αλατοπίπερο.
Σοτάρουμε μέχρι να μαλακώσουν και να πάρουν χρώμα.
Σερβίρουμε αμέσως μαζί με πίτες για σουβλάκια και μαγιονέζα.
{{< /steps >}}