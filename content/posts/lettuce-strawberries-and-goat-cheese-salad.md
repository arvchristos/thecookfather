---
date: 2021-04-17
draft: false
image: https://i.imgur.com/Sf8ROrg.jpg
title: "Σαλάτα μαρουλιού με φράουλες και κατσικίσιο τυρί"
type: post
categories:
- "Λαχανικά"
- "Σαλάτες"
- "Συνταγές"
- "Ένα σκεύος"
- "Μπύρες"
---

{{< intro >}}
Μην σας τρομάζουν οι φράουλες. Είναι νόστιμες και στην εποχή τους οπότε ταιριάζουν σε ένα κάρο πράγματα! Το πρώτο πράγμα που σας έρχεται στο μυαλό σίγουρα δεν είναι οι σαλάτες αλλά τα γλυκά. Σήμερα όμως θα ασχοληθούμε με τις φράουλες και τις σαλάτες. Σκεφτείτε τι δροσιά δίνουν σε μία σαλάτα. Μπορείς να βάλεις κάποιο έντονο υλικό όπως το κατσικίσιο τυρί που θα χρησιμοποιήσουμε εδώ ή ένα έντονο αλλαντικό και στην ίδια σαλάτα να βάλεις φράουλες και να ισορροπήσει όλο το πιάτο. Γενικά τα φρούτα κάνουν μία σαλάτα πιό ολοκληρωμένη και "φρέσκια". Εδώ οι φράουλες κάνουν την σαλάτα πολύ πιο ανοιξιάτικη και σε συνδυασμό με το σπανάκι και το μαρούλι όλο το πιάτο μυρίζει Άνοιξη και δροσιά. Για αυτό ακριβώς και ταιριάζει με μία Μύθος!

Τι να πούμε τώρα για αυτή την μπύρα;;; Υπάρχει μία φήμη ότι οι μπύρες που είναι σε πράσινο μπουκάλι είναι συνήθως από αδιάφορες μέχρι κακές. Στην Ελλάδα έχουμε τουλάχιστον δύο μπύρες σε πράσινο μπουκάλι που αποτελούν μάλλον την εξαίρεση. Η μία είναι η Άλφα lager. Η άλλη είναι η σημερινή μας μπύρα...η Μύθος lager. Ένα σύντομο ιστορικό briefing. Ξεκίνησε το 1997 και από τότε παίζει πολυ δυναμικά στην ελληνική αγορά. Πλέον εξάγεται σε περισσότερες από 30 χώρες σε όλο τον κόσμο. Οι πιό κουφές χώρες που μπορεί κανείς να την βρει είναι ο Παναμάς, η Κόστα Ρίκα, η Ταιβάν, η Ιαπωνία και η Νέα Ζηλανδία. Ας έρθουμε τώρα στην lager τους που είναι και το θέμα συζήτησης μας. Μιλάμε για μία κλασσική ξανθιά μπύρα με 5% αλκόολ που έχει πλούσιο αφρό ο οποίος όμως δεν έχει πολύ μεγάλη διάρκεια. Η γεύση της είναι αρκετά ήπια, δροσιστικότατη και αρκετά διακριτική και με μία απαλή γλύκα στην επίγευση της. Πραγματικά κατάλληλη για μία τέτοια σαλάτα όπου θέλουμε μία μπύρα που να μην βαρένει όλο το σύνολο αλλά να συνεχίζει να σε δρόσίζει και ίσως να σε προετοιμάζει και για ένα βαρύτερο κυρίως. Επειδή έχει τα συγκεκριμένα χαρακτηριστικά πιστεύω ότι θα ταιριάζει γενικά με πιάτα της ελληνικής κουζίνας που δεν έχουν πολύ μαγείρεμα και πολλά λάδια. Βέβαια δεν νομίζω ότι θα ήταν και άσχημη με κάποιο τηγανητό ψαράκι όπως ή αθερίνα και ο γαύρος, μαζί με παρέα μπροστά από την θάλασαα. Θα σβήνει την τηγανίλα...καταλαβαίνετε...μόνο για αυτό δηλαδή όχι για όλο το σκηνικό!  
{{< /intro >}}

{{< alternatives >}} Μπορείτε να βάλετε και περισσότερο σπανάκι από αυτό που σας προτείνω εγώ. Οριακά νομίζω ότι θα έπαιρνε μέχρι και το διπλάσιο σε ποσότητα αν είστε μγάλοι οπαδοί του. Αν χρησιμοποιήσετε φρέσκο σπανάκι, όπως έκανα εγώ, διαλέξτε τα πιό λεπτά και τρυφερά φύλλα και βγάλτε το κοτσάνι αν αυτό είναι χοντρό.. Αν χρησοποιήσετε baby σπανάκι φαντάζομαι ότι θα είναι μόνο τρυφερά φύλλα οπότε μην το πολυσκεφτείτε. Επίσης σχετικά με την sauce εγώ σας προτείνω έναν κλασσικότατο και άχαστο συνδυασμό, αυτόν με το βαλσάμικο, μέλι, μουστάρδα και λάδι. Αν δεν σας αρέσει το μέλι, γιατι ναι αν και απίστευτο υπάρχετε και εσείς που δεν το συμπαθείτε, βάλτε λίγο χαρουπόμελο ή μαγιονέζα. Διαφορετικό αποτέλεσμα με την μαγιονέζα, λίγο πιο περίεργο αν σκεφτεί κανείς ότι έχουμε φράουλες, αλλά γίνεται. Τέλος, εννοείται πως μπορείτε να παραλείψετε τελείως το τυρί αλλά τότε η σαλάτα θα γίνει λίγο πιο flat. Όμως πρόκειται για σχετικά έντονο τυράκι οπότε το καταλαβαίνω αν δεν το θέλετε! ΚΑΛΗ ΣΑΣ ΟΡΕΞΗ!
{{< /alternatives >}}

![Σαλάτα μαρουλιού με φράουλες και κατσικίσιο τυρί](https://i.imgur.com/wvBLtsq.jpg "Σαλάτα μαρουλιού με φράουλες και κατσικίσιο τυρί")

{{< recipestats 
    duration="30 λεπτά"
    portions="5"
>}}

{{< ingredients >}} 
100gr φύλλα από φρέσκο σπανάκι, χοντροκομμένα
400gr μαρούλι, χοντροκομμένο
300gr φράουλες, κομμένες σε ακανόνιστα σχήματα
6 μεγάλα φύλλα φρέσκο βασιλικό, ψιλοκομμένο
2 μικρά φρέσκα κρεμμυδάκια, πολύ ψιλοκομμένα
100gr ημίσκληρο κατσικίσιο τυρί, κομμένο σε κύβους
3 1/2 κ.σούπας ξίδι βαλσάμικο
1 κ.γλυκού απαλή μουστάρδα
1 κ.γλυκού μέλι
αλάτι
5 κ.σούπας ελαιόλαδο
4 φέτες ψωμί του τοστ, κομμένες σε μεγάλους κύβους
καπνιστή πάπρικα
{{< /ingredients >}}

{{< steps >}}
Βάζουμε το σπανάκι, το μαρούλι, τις φράουλες, τον βασιλικό, το φρέσκο κρεμμυδάκι και το κατσικίσιο τυρί σε ένα bowl και ανακατεύουμε ελαφρά.
Σε ένα δεύτερο μικρο bowl ανακατεύουμε καλά με ένα σύρμα χειρός 4 κ.σούπας ελαιόλαδο, τη μουστάρδα, το ξίδι και το μέλι μέχρι να ομοενοποιηθεί η sauce.
Ρίχνουμε την σάλτσα καθώς και αλάτι στα λαχανικά και ανακατεύουμε.
Για τα κρουτόν, προθερμαίνουμε τον φούρνο στους 160°C στον αέρα.
Στρώνουμε σε ένα ταψί μία λαδόκολλα και ρίχνουμε το ψωμί του τοστ, 1 κ.σούπας ελαιόλαδο, λίγο αλάτι και καπνιστή πάπρικα. Ανακατεύουμε καλά
Ψήνουμε για 12 λεπτά μέχρι να πάρουν χρώμα.
Προσθέτουμε τα κρουτόν στην σαλάτα και σερβίρουμε.
{{< /steps >}}