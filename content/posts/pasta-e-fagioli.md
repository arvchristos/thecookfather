---
date: 2020-04-23
draft: false
image: https://i.imgur.com/tP26aM4.jpg
title: "Πέννες με φασόλια"
type: post
categories:
- "Ζυμαρικά"
- "Συνταγές"
- "Διεθνής κουζίνα"
- "Ιταλία"
- "Ένα σκεύος"
- "Vegetarian"
- "Όσπρια"
---

{{< intro >}}
Με αυτό το φαγητό έχουν μεγαλώσει γενιές Ιταλών αγροτών που θέλανε κάτι φθηνό, γρήγορο και θρεπτικό. Πρόκειται για ένα κλασσικό Ιταλικό παραδοσιακό πιάτο με μακαρόνια, το pasta e fagioli που χρονολογείται από τον 16ο αιώνα όταν και έφτασαν τα φασόλια από την Αμερική στην Ευρώπη. Η πιο κλασσική του εκδοχή είναι αυτή που θα σας παρουσιάσω και εγώ, χωρίς κρέας που προέρχεται από την περιοχή της Βενετίας. Στις Ηνωμένες Πολιτείες είναι γνωστό ως pasta fazool, από την προφορά των πρώτων Ναπολιτάνων που πρωτοπήγαν στις Η.Π.Α.
{{< /intro >}}

{{< alternatives >}}Το φαγητό μπορείτε να το κάνετε σούπα ή να έχει πιο δεμένη υφή ανάλογα το τι σας αρέσει. Δεν υπάρχει συγκεκριμένη «σύσταση» του φαγητού. Στη Βενετία φτιάχνεται κυρίως ως σούπα, σε περιοχές όμως κοντά στο Μπάρι έχει πιο πηχτή υφή και χρησιμοποιούν πολλά είδη ζυμαρικών καθώς επίσης και πανσέτα κατά την παρασκευή της σάλτσας. Ο μόνος περιορισμός είναι πως δεν χρησιμοποιούνται μακρυά μακαρόνια παρα μόνο κοντά σχήματα. ΚΑΛΗ ΣΑΣ ΟΡΕΞΗ!
{{< /alternatives >}}

![Πέννες με φασόλια](https://i.imgur.com/fB1teXk.jpg "Πέννες με φασόλια")

{{< recipestats 
    duration="1 ώρα"
    portions="4-5"
>}}

{{< ingredients >}} 
200gr φασόλια λευκά
500gr πέννες (ή άλλο κοντό ζυμαρικό)
2 μεγάλες ντομάτες, τριμμένες στο χοντρό μέρος του τρίφτη
1 κρεμμύδι, ψιλοκομμένο
2 σκελίδες σκόρδο, χοντροκομμένες
1 κλωνάρι σέλερι, κομμένο σε κυβάκια (προαιρετικά)
1 καρότο, κομμένο σε κυβάκια
1 φύλλο δάφνης
1,7L βραστό νερό
2 κύβους λαχανικών
4 κ. σούπας ελαιόλαδο + 100mL για το τελείωμα
αλάτι
μαύρο πιπέρι
1 κ. σούπας αποξηραμένο βασιλικό
2 κ. σούπας αποξηραμένη ρίγανη
1 πρέζα μπούκοβο
ψιλοκομμένος μαϊντανός
τριμμένη παρμεζάνα
{{< /ingredients >}}

{{< steps >}}
Βάζουμε τα φασόλια να βράσουν με το φύλλο δάφνης, μέχρι να μαλακώσουν αλλά να μην βράσουν τελείως, για περίπου 25 λεπτά. Μόλις είναι έτοιμα στραγγίζουμε.
Σε μια κατσαρόλα ζεσταίνουμε 4 κ. σούπας ελαιόλαδο σε μέτρια προς δυνατή φωτιά και σοτάρουμε το κρεμμύδι για 2-3 λεπτά μέχρι να μαλακώσει ελαφρά
Προσθέτουμε τις 2 σκελίδες σκόρδο, το καρότο και το σέλερι και συνεχίζουμε το σοτάρισμα για 3 λεπτά ακόμα.
Προσθέτουμε το βασιλικό, τη ρίγανη, το μπούκοβο και ανακατεύουμε καλά.
Διαλύουμε τους κύβους στο βραστό νερό.
Στην κατσαρόλα ρίχνουμε την τριμμένη ντομάτα και 500mL από τον ζωμό που φτιάξαμε.
Φέρνουμε σε βρασμό, κατεβάζουμε την φωτιά και σιγοβράζουμε για 30 λεπτά μέχρι να δέσει η σάλτσα μας.
Προσθέτουμε τα φασόλια και τις πέννες. Συμπληρώνουμε με το υπόλοιπο ζωμό και βράζουμε μέχρι τα μακαρόνια μας να είναι έτοιμα. Αν χρειαστεί συμπληρώνουμε με λίγο βραστό νερό σε περίπτωση που δεν μας φτάνει το νερό για βράσουμε τα μακαρόνια ή επιθυμούμε το φαγητό μας να έχει περισσότερο ζουμί.
Προσθέτουμε αλάτι, πιπέρι καθώς και κάποιο από τα υπόλοιπα μυρωδικά αν επιθυμούμε.
Σερβίρουμε με ψιλοκομμένο μαϊντανό και τριμμένη παρμεζάνα.
{{< /steps >}}