---
date: 2020-04-17
draft: false
image: https://i.imgur.com/Wmz8ulq.jpg
title: "Πιροσκί"
type: post
categories:
- "Κρέας"
- "Snack & Sandwich"
- "Ένα σκεύος"
- "Ζύμες"
- "Συνταγές"
- "Διεθνής κουζίνα"
- "Ρωσία"
---

{{< intro >}}
Νομίζω όλοι γνωρίζουμε λίγο πολύ αυτό το Ρώσικο snack/street food. Στην Αθήνα μπορεί κανείς να βρει πιροσκί με άπειρες γεμίσεις από λουκάνικο και bacon μέχρι με καραμελωμένα μήλα και τυρί κρέμα.

Έχω μία φίλη που η μαμά της έχει ζήσει αρκετά χρόνια στην Ρωσία. Έτσι όταν έμαθε για την συνταγή των πιροσκί ξετρελάθηκε. Δεν θυμάμαι αν της έδωσα την σωστή συνταγή ή κάποια άλλη όμως να που αποφάσισα να τα φτιάξω και να τα παρουσιάσω σε όλους σας.
{{< /intro >}}

{{< alternatives >}}Μπορείτε να βάλετε ό,τι γέμιση θέλετε. Εγώ επέλεξα λουκάνικο, bacon και γραβιέρα. Όμως μπορείτε να τα κάνετε τελείως vegetarian βάζοντας πιπεριά και πάστα ελιάς ή οτιδήποτε σας έρθει στο μυαλό. ΚΑΛΗ ΣΑΣ ΟΡΕΞΗ!
{{< /alternatives >}}

![Πιροσκί](https://i.imgur.com/ehZGzOp.jpg "Πιροσκί")

{{< recipestats 
    duration="2 ώρες"
    portions="15 πιροσκί"
>}}

{{< ingredients >}} 
8gr ξηρή μαγιά (1 φακελάκι)
260 mL πλήρες γάλα, χλιαρό
1 αυγό
70gr μαργαρίνη, σε θερμοκρασία δωματίου
1 κ. σούπας κρυσταλλική ζάχαρη
1 κ. γλυκού αλάτι
550gr αλεύρι για όλες τις χρήσεις
500 mL ηλιέλαιο
λουκανικάκια κοκτέιλ
bacon
γραβιέρα
{{< /ingredients >}}

{{< steps >}}
Στον κάδο του mixer ρίχνουμε το χλιαρό γάλα και την μαγιά. Ανακατεύουμε με ένα σύρμα χειρός μέχρι να διαλυθεί η μαγιά και αφήνουμε στην άκρη για 5 λεπτά μέχρι η μαγιά να δράσει. Προσέχουμε το γάλα να μην είναι καυτό γιατί θα καταστρέψει την μαγιά.
Προσθέτουμε όλα τα υπόλοιπα υλικά της ζύμης και χτυπάμε με τον γάντζο με μέτρια δύναμη μέχρι να έχουμε μία ζύμη που να κολλάει αρκετά αλλά να έχει ξεκολλήσει από τα τοιχώματα του κάδου. Ίσως χρειαστεί να προσθέσουμε λίγο ακόμα αλεύρι σε περίπτωση που δεν μπορεί να ξεκολλήσει η ζύμη.
Μόλις είναι έτοιμη αφήνουμε στην άκρη για τουλάχιστον 1 ώρα μέχρι να διπλασιαστεί σε μέγεθος.
Μόλις φουσκώσει παίρνουμε ένα μικρό κομμάτι ζύμης, το πλάθουμε σε μπαλάκι και το ανοίγουμε στην παλάμη μας  ώστε να έχει το σχήμα ενός δίσκου. Επειδή η ζύμη κολλάει πάρα πολύ φροντίζουμε να έχουμε συνεχώς τα χέρια μας λαδωμένα.
Γεμίζουμε το πιροσκί με την γέμιση της επιλογής μας και το κλείνουμε δίνοντας του πάλι ένα σφαιρικό σχήμα. Ακολουθούμε την ίδια διαδικασία και με την υπόλοιπη ζύμη.
Στρώνουμε λαδόκολλα σε ένα μεγάλο ταψί και αφήνουμε τα πιροσκί μας αφήνοντας απόσταση ανάμεσα τους. Σκεπάζουμε με μία πετσέτα και αφήνουμε για 30 λεπτά μέχρι να ξαναφουσκώσουν.
Ζεσταίνουμε το ηλιέλαιο σε δυνατή φωτιά σε ένα αντικολλητικό τηγάνι.
Χαμηλώνουμε ελάχιστα την φωτιά ώστε να παραμείνει δυνατή αλλά να μπορέσει να ψηθεί το πιροσκί μέχρι μέσα.
Ρίχνουμε σε δόσεις τα πιροσκί μας.. Τηγανίζουμε για 2-3 λεπτά από κάθε πλευρά μέχρι να πάρουν χρώμα και από τις δύο πλευρές. Δεν τα πειράζουμε συνέχεια και τα γυρνάμε μόνο μία φορά.
Ακουμπάμε σε ταψί με απορροφητικό χαρτί και συνεχίζουμε την διαδικασία και για τα υπόλοιπα πιροσκί.
{{< /steps >}}