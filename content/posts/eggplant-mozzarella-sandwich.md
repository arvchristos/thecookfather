---
date: 2020-04-09
draft: false
image: https://i.imgur.com/2XsNiEO.jpg
title: "Sandwich μελιτζάνα-mozzarella"
type: post
categories:
- "Λαχανικά"
- "Ζύμες"
- "Συνταγές"
- "Snack & Sandwich"
- "Ένα σκεύος"
- "Vegetarian"
---

{{< intro >}}
Τι έχουμε εδώ…μάλλον ένα από τα καλύτερα, αν όχι το καλύτερο, vegetarian sandwich που έχετε φάει στην ζωή σας. Με μία πολύ απλή περιγραφή σκεφτείτε στρώσεις από παναρισμένη μελιτζάνα, φρέσκια mozzarella, σάλτσα ντομάτας με βασιλικό και στο τέλος τριμμένη παρμεζάνα ΚΑΙ ΌΛΑ ΑΥΤΑ μέσα σε ένα καρβελάκι από φρεσκοψημένο ψωμί σε στυλ ciabatta. Δηλαδή τι άλλο θα έπρεπε να περιγράψω…? Θα σας δώσω την συνταγή για αυτά τα υπέροχα ψωμάκια, την σάλτσα και τις καταπληκτικές μελιτζάνες!
{{< /intro >}}

{{< alternatives >}}Αν σας αρέσει πραγματικά πολύ ο βασιλικός και έχετε φρέσκο πλατύφυλλο βασιλικό σπίτι σας τότε σας προτείνω να βάλετε μερικά φύλλα του ωμά στο sandwich! Αν θέλουμε να λιώσει το τυρί μπορούμε αφού συναρμολογήσουμε το sandwich να το βάλουμε σε προθερμασμένο φούρνο στους 180°C για 10 λεπτά. ΚΑΛΗ ΣΑΣ ΟΡΕΞΗ!
{{< /alternatives >}}

![Sandwich μελιτζάνα-mozzarella](https://i.imgur.com/BwSY4cj.jpg "Sandwich μελιτζάνα-mozzarella")

{{< recipestats 
    duration="3 ώρες και 30 λεπτά"
    portions="5-6"
>}}

{{< ingredients >}} 
1 kg αλεύρι για όλες τις χρήσεις
2 κ. σούπας ελαιόλαδο
2 φακελάκια ξηρή μαγιά (16gr)
1 κ. σούπας κρυσταλλική ζάχαρη
1 1/2 κοφτή κ. σούπας αλάτι
650-700 mL χλιαρό νερό
500mL κρύο νερό
50mL ελαιόλαδο 
3 σκελίδες σκόρδο, ψιλοκομμένες 
1 κ.σούπας πελτέ ντομάτας 
800gr αποφλοιωμένες ντομάτες σε χυμός ντομάτας (2 συσκευασίες) 
1 πρέζα ζάχαρη 
αποξηραμένος βασιλικός 
αλάτι 
μαύρο πιπέρι
2 μέτριες φλάσκες μελιτζάνες, κομμένες σε ροδέλες 1 εκατοστού
120gr αλεύρι για όλες τις χρήσεις
150gr τριμμένη φρυγανιά
1 κ. γλυκού αποξηραμένη ρίγανη
1 κ. γλυκού σκόρδο σε σκόνη
4 αυγά, ελαφρώς χτυπημένα
ελαιόλαδο για το τηγάνισμα
50gr τριμμένη παρμεζάνα
450gr φρέσκια mozzarella, κομμένη σε λεπτές ροδέλες
αλάτι
μαύρο πιπέρι
{{< /ingredients >}}

{{< steps >}}
Στον κάδο του mixer ρίχνουμε το αλεύρι, την μαγιά και την ζάχαρη. Ανακατεύουμε με ένα κουτάλι καλά και προσθέτουμε το ελαιόλαδο. Χτυπάμε σε μέτρια προς δυνατή ταχύτητα με τον γάντζο και προσθέτουμε το αλάτι και σιγά σιγά το νερό. Ίσως χρειαστεί λιγότερο νερό ή περισσότερο αλεύρι. Η ζύμη μας μετά από 6-8 λεπτά χτύπημα πρέπει να είναι απαλή, ελαστική και να κολλάει.
Λαδώνουμε ελαφρά ένα bowl και ρίχνουμε την ζύμη σε αυτό. Αφήνουμε να ξεκουραστεί για 30 λεπτά σκεπασμένη με μία πετσέτα.
Με βρεγμένα χέρια, μετά από τα 30 λεπτά, τεντώνουμε την ζύμη μερικές φορές αναδιπλώνοντας την.
Αφήνουμε στο bowl για 2 ώρες ακόμα ή μέχρι να διπλασιαστεί σε μέγεθος.
Προθερμαίνουμε τον φούρνο στους 200°C.
Βάζουμε στον πάτο του φούρνου ένα παλιό ταψί, που δεν χρησιμοποιούμε, ώστε να ζεσταθεί όσο προθερμαίνουμε τον φούρνο.
Όταν φουσκώσει ακουμπάμε την ζύμη σε λαδωμένη επιφάνεια. Με ένα μαχαίρι κόβουμε σε κομμάτια ίδιου μεγέθους.
Με απαλές κινήσεις και χωρίς να ζυμώνουμε δίνουμε στο κάθε κομμάτι ορθογώνιο σχήμα και βάζουμε πάνω σε ταψί που έχουμε στρώσει λαδόκολλα. Δεν θέλουμε να τα πιέσουμε διότι θα χαθούν οι φουσκάλες που έχουν σχηματιστεί κατά το φούσκωμα.
Βάζουμε κατευθείαν στον φούρνο. Αμέσως μετά ρίχνουμε το κρύο νερό στο ταψί που είχαμε ζεστάνει και κλείνουμε κατευθείαν την πόρτα του φούρνου. Έτσι θα δημιουργήσουμε υδρατμούς που θα μας βοηθήσουν να κάνουμε μία πιο μαλακή κόρα.
Ψήνουμε για 30-40 λεπτά ή μέχρι να ροδίσει και να είναι καλά ψημένο το ψωμί μας.
Βγάζουμε από τον φούρνο και κατευθείαν μεταφέρουμε σε σχάρα. Αφήνουμε να κρυώσουν καλά.
Σε μια κατσαρόλα ζεσταίνουμε το 50mL ελαιόλαδο.
Προσθέτουμε το σκόρδο και μαγειρεύουμε για 5 λεπτά σε μέτρια φωτιά, ανακατεύοντας  κατά διαστήματα, μέχρι να ροδίσει.
Προσθέτουμε τον πελτέ ντομάτας και μαγειρεύουμε για 1 λεπτό ανακατεύοντας ώστε να μην καεί.
Ρίχνουμε τις αποφλοιωμένες ντομάτες και τις λιώνουμε με ένα πιρούνι μέσα στην κατσαρόλα.
Προσθέτουμε τη ζάχαρη, το βασιλικό, αλατοπιπερώνουμε, ανακατεύουμε και αφήνουμε το μείγμα να πάρει μια βράση.
Χαμηλώνουμε τη φωτιά και σιγοβράζουμε ανακατεύοντας κατά διαστήματα για 30 λεπτά ή μέχρι η σάλτσα να δέσει.
Δοκιμάζουμε και αλατοπιπερώνουμε ανάλογα τις προτιμήσεις μας.
Χρειαζόμαστε 3 bowl. Στο 1ο ρίχνουμε το αλεύρι, στο 2ο την τριμμένη φρυγανιά μαζί με την αποξηραμένη ρίγανη και το σκόρδο και στο 3ο τα αυγά με λίγο αλάτι και πιπέρι.
Πανάρουμε τις φέτες της μελιτζάνας αρχικά στο αλεύρι, τινάζοντας να φύγει το παραπανίσιο πριν πάμε στο επόμενο bowl. Συνεχίζουμε με το αυγό και τέλος με την φρυγανιά.
Βάζουμε ένα αντικολλητικό τηγάνι σε μέτρια προς δυνατή φωτιά και ρίχνουμε ελαιόλαδο ώστε να καλύψει επαρκώς τον πάτο. Αφήνουμε να ζεσταθεί καλά.
Τηγανίζουμε τις μελιτζάνες 3-4 λεπτά από κάθε πλευρά μέχρι να χρυσίσουν. Αν δούμε πως μας καίγονται χαμηλώνουμε την φωτιά και συνεχίζουμε.
Για να συναρμολογήσουμε το sandwich κόβουμε ένα καρβελάκι στην μέση, βάζουμε 3-4 φέτες μελιτζάνας, αλατίζουμε ελαφρώς, από πάνω λίγη παρμεζάνα, 2-3 κ. σούπας σάλτσα ντομάτας και στο τέλος 3-4 λεπτές φέτες mozzarella. Τέλος ραντίζουμε με ελάχιστο ελαιόλαδο και αν θέλουμε βάζουμε μερικά φύλλα βασιλικού.
{{< /steps >}}