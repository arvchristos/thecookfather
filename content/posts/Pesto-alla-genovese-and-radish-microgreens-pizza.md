---
date: 2021-01-26
draft: false
image: https://i.imgur.com/qwvH0rY.jpg
title: "Pizza με pesto βασιλικού & microgreens ραπανάκι"
type: post
categories:
- "Συνταγές"
- "Ζύμες"
- "Διεθνής κουζίνα"
- "Ιταλία"
- "Vegetarian"
- "Λαχανικά"
---

{{< intro >}}
Όλοι αγαπάμε τις πίτσες. Είναι από τα κλασσικότερα φαγητά, μπορείς να το φτιάξεις πραγματικά πολύ γρήγορα και το πουλάνε παντού. Μπορείς να βρεις καλή πίτσα πολυυυυ εύκολα. Επίσης, μπορείς να βρεις πολλούς συνδυασμούς πίτσας. Από απλές με τυρί και κάποιο αλλαντικό μέχρι πίτσες με ανανά ή αντζούγιες. Όμως σχεδόν όλες έχουν ΕΝΑ κοινό. Έχουν ΣΑΛΤΣΑ ΝΤΟΜΑΤΑΣ. Ήρθε η ώρα να το σπάσουμε αυτό το στερεότυπο! Το έχουμε ξανακάνει δηλαδή φτιάχνοντας pizza carbonara αλλά αυτή την φορά θα δούμε κάτι πολύ πιο ιδιαίτερο, πιό υγεινό και πιό γεμάτο στην γεύση. Θα βάλουμε pesto βασιλικού! Και ο αέρας αλλαγής φέρνει και κάτι ακόμα μαζί του. Συνήθως σε όλες τις πίτσες ψήνουμε μαζί με την πίτσα και όλα τα toppings. Θα βάλουμε τέλος ΚΑΙ σε αυτό! Θα ψήσουμε την πίτσα μας και με το που βγει θα ρίξουμε τα microgreens ώστε να ειναι πολύ ζωντανά, τραγανά και έντονα σε γεύση.

Για να σας εξηγήσω όμως λίγο τα υλικά πρέπει να σας ρωτήσω το εξής: Ξέρετε τι είναι τα Microgreens; Ή έστω πως τα λέμε στα Ελληνικά; Τα microgreens ή στα ελληνικά βλαστοί είναι τα λαχανικά που όλοι ξέρουμε όμως κόβονται στην φάση μεταξύ της βλάστησης και της εμφάνισης των πρώτων φύλλων. Σε αυτό το σημείο ο βλαστός τους είναι πολύ πολύ τρυφερός και η γεύση τους πάρα πολύ έντονη. Για αυτό και σχεδόν όλα τα λαχανικά που μπορείτε να σκεφτείτε, από λάχανο και αρακά μέχρι kohlrabi βγαίνουν και σε microgreens. Θεωρούνται πιό θρεπτικά από τον καρπό του λαχανικού και αλήθεια σας λέω απογειώνουν τα φαγητά.
{{< /intro >}}

{{< alternatives >}} Γενικά δεν τα πολυμαγειρεύουμε τα microgreens. Δεν είναι αυτή η φάση τους. Καταναλώνονται ωμά ή ελαφρώς μαγειρεμένα. Για αυτό και αν αποφασίσετε να τα μαγειρέψετε, ρίξτε τα προς το τέλος του ψησίματος πάνω από την πίτσα ώστε να παραμείνουν ζωντανά. Τέλος, όπως σε κάθε ζύμη έτσι και σε αυτή το πόσο νερό θα χρειαστεί ποικίλει ανάλογα το αλεύρι που θα χρησιμοποιείσετε. ΚΑΛΗ ΣΑΣ ΟΡΕΞΗ!
{{< /alternatives >}}

![Pizza με pesto βασιλικού & microgreens ραπανάκι](https://i.imgur.com/5epXWOm.jpg "Pizza με pesto βασιλικού & microgreens ραπανάκι")

{{< recipestats 
    duration="1 ώρα & 20 λεπτά"
    portions="8 κομμάτια"
>}}

{{< ingredients >}} 
250gr αλεύρι σκληρό
1/2 φακελάκια μαγιά ξηρή
1/4 κ. σούπας καστανή ζάχαρη
1/4 κοφτή κ. σούπας αλάτι
7 κ. σούπας ελαιόλαδο + λίγο ακόμα για το λάδωμα του ταψιού και τα microgeens
125-175mL νερό
50gr φύλλα βασιλικού
20gr κάσιους
20gr κουκουνάρι
2 μεσαίες σκελίδες σκόρδο, πολύ ψιλοκομμένες
10gr παρμεζάνα, τριμμένη
300gr ξηρή mozzarella, τριμμένη
60gr microgreens ραπανάκι
αλάτι
μαύρο πιπέρι
{{< /ingredients >}}

{{< steps >}}
Στον κάδο του mixer ρίχνουμε το αλεύρι, την μαγιά, την ζάχαρη, το αλάτι, 1 κ.σούπας ελαιόλαδο και χτυπάμε με τον γάντζο σε δυνατή ταχύτητα, προσθέτοντας σιγά σιγά το νερό μέχρι να έχουμε μία ζύμη που να μπορεί να ξεκολλάει από τα τοιχώματα του κάδου και να είναι σχετικά μαλακή. Ίσως χρειαστεί λιγότερο ή περισσότερο νερό ανάλογα με το πότε θα είναι έτοιμη η ζύμη μας.
Μόλις είναι έτοιμη αφήνουμε να ξεκουραστεί και να φουσκώσει για τουλάχιστον 1 ώρα ή μέχρι να διπλασιαστεί σε μέγεθος. Το πόσο γρήγορα θα συμβεί αυτό εξαρτάται από το πόσο ζεστό είναι το σημείο που θα αφήσετε την ζύμη.
Προθερμαίνουμε τον φούρνο στους 180ºC, πάνω-κάτω και αέρα.
Λαδώνουμε καλά ένα ρηχό ταψάκι διαμέτρου 25-27 εκατοστών και με τα χέρια μας απλώνουμε την ζύμη στο ταψί. Η γλουτένη στην αρχή θα μας δυσκολέψει στο άνοιγμα αλλά καθώς συνεχίζουμε να απλώνουμε θα γίνεται όλο και πιο εύκολο. Κάνουμε έναν πολύ μικρό γείσο στα τοιχώματα του ταψιού.
Αφήνουμε σκεπασμένο με μία πετσέτα για 15 λεπτά.
Ψήνουμε για 10–12 λεπτά ή μέχρι το ζυμάρι να ψηθεί ελαφρά χωρίς να ροδοκοκκινίσει.
Όσο ψήνεται το ζυμάρι ρίχνουμε σε ένα πολυκόφτη τον βασιλικό, τα κάσιους, το κουκουνάρι, 6 κ.σούπας ελαιόλαδο καθώς και αλατοπίπερο. Χτυπάμε μέχρι να σχηματιστεί ένας πολτός. 
Προσθέτουμε την παρμεζάνα και χτυπάμε ελάχιστα ακόμα να ενσωματωθεί και αυτή στο πέστο. Ελέγχουμε αν χρειάζεται περισσότερο αλατοπίπερο, σκόρδο ή ελαιόλαδο.
Μόλις το ζυμάρι βγει από τον φούρνο αφήνουμε 3-4 λεπτά να κρυώσει. Έπειτα απλώνουμε όλο το pesto και από πάνω ρίχνουμε την mozzarella.
Συνεχίζουμε το ψήσιμο στον φούρνο μέχρι να λιώσει το τυρί και να πάρει χρώμα.
Σε ένα μικρό bowl βάζουμε τα microgreens. Ρίχνουμε λίγο αλάτι και ελάχιστο ελαιόλαδο. Ανακατεύουμε πολύ καλά.
Μόλις βγάλουμε την pizza από τον φούρνο πασπαλίζουμε με τα microgreens και σερβίρουμε αμέσως.
{{< /steps >}}