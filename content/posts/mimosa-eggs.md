---
date: 2020-04-16
draft: false
image: https://i.imgur.com/4E9SG7w.jpg
title: "Αυγά μιμόζα"
type: post
categories:
- "Λαχανικά"
- "Συνταγές"
- "Ένα σκεύος"
- "Vegetarian"
- "Διεθνής κουζίνα"
- "Γαλλία"
---

{{< intro >}}
Στη Γαλλία ονομάζονται αυγά μιμόζα. Στην Αμερική και την Αγγλία τα λένε αυγά του διαβολικά (deviled eggs). Μπορεί να τα βρείτε και ως γεμιστά αυγά στη Ρουμανία, στη Σουηδία, την Μάλτα και την Ολλανδία, αυγά casino στη Ουγγαρία, Ρώσικα αυγά στο Βέλγιο, την Γαλλία και την Γερμανία διότι θύμιζαν ρώσικη σαλάτα, ακόμα και ντυμένα αυγά.

Η ιστορία αυτής της συνταγής ξεκινάει από την αρχαία Ρώμη όπου υπάρχουν επιβεβαιωμένες συνταγές με βραστά αυγά γεμιστά όπου τα σερβίριζαν ως πρώτο πιάτο.

Η ονομασία αυγά διαβολικά αναφέρεται πρώτη φορά σε συνταγή το 1776.
{{< /intro >}}

{{< alternatives >}}Μπορείτε να φτιάξετε τα αυγά μία μέρα πριν και να κρατήσετε ξεχωριστά την γέμιση με το υπόλοιπο αυγό! Όπως καταλαβαίνετε πρόκειται για μία συνταγή που έχει κάνει τον γύρω όχι μόνο της Ευρώπης αλλά όλου του κόσμου. Έτσι λοιπόν βάλτε όρεξη και φαντασία, γεμίστε τα αυγά σας και καλή απόλαυση!
{{< /alternatives >}}

{{< recipestats 
    duration="20 λεπτά"
    portions="3"
>}}

{{< ingredients >}} 
6 αυγά
2 κ. σούπας μαγιονέζα
2 κ. σούπας πολύ ψιλοκομμένο σέλερι
1 κ. σούπας ψιλοκομμένο αγγουράκι τουρσί
1 κ. σούπας πολύ ψιλοκομμένο φρέσκο κρεμμυδάκι
1 γεμάτη κ. γλυκού απαλή μουστάρδα
1 κ. γλυκού πολύ ψιλοκομμένο μαϊντανό
ελάχιστο Tabasco
αλάτι
μαύρο πιπέρι
{{< /ingredients >}}

{{< steps >}}
Βράζουμε τα αυγά σε αλατισμένο νερό για 10 λεπτά μέχρι να γίνουν σφιχτά. Ρίχνουμε προσεκτικά τα αυγά στη κατσαρόλα για να μην ραγίσουν και ανοίξουν κατά το βράσιμο.
Όταν είναι έτοιμα σουρώνουμε και μεταφέρουμε κατευθείαν σε ένα bowl με παγωμένο νερό. Αφήνουμε μέχρι να κρυώσουν και να πιάνονται με ευκολία.
Καθαρίζουμε και κόβουμε στην μέση.
Αφαιρούμε τον κρόκο με προσοχή όμως να μην διαλύσουμε το σχήμα του ασπραδιού.
Σε ένα bowl ανακατεύουμε όλα τα υπόλοιπα υλικά μας.
Προσθέτουμε τους κρόκους, αλάτι, πιπέρι και ανακατεύουμε πολύ καλά να διαλυθούν οι κρόκοι και να ομογενοποιηθεί το μείγμα.
Γεμίζουμε τα ασπράδια των αυγών με το μείγμα χρησιμοποιώντας ένα κουτάλι του γλυκού.
{{< /steps >}}