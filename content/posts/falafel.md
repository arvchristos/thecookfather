---
date: 2020-08-08
draft: false
image: https://i.imgur.com/GE266et.jpg
title: "Φαλάφελ"
type: post
categories:
- "Όσπρια"
- "Συνταγές"
- "Ένα σκεύος"
- "Vegetarian"
- "Διεθνής κουζίνα"
- "Αίγυπτος"
---

{{< intro >}}
Προκείται για ένα από τα διασημότερα street food σε όλο τον κόσμο. Επίσης είναι ένα από τα διασημότερα πιάτα της κουζίνας της Μέσης Ανατολής και μάλλον προέρχεται από την Αίγυπτο και συγκεκριμένα τα δημιούργησαν Αιγύπτιοι Κόπτες περίπου 1000 χρόνια πριν ως υποκατάστατο του κρέατος σε περιόδους νηστείας. Τότε μάλλον χρησιμοποιούσαν κουκιά και όχι ρεβύθια. Με το εμπόριο έφτασαν πρώτα στους Ισπανούς και κάπου εκεί είναι που άρχισαν να χρησιμοποιύνται ρεβύθια. Να σας πω και την αλήθεια καλύτερο ακούγεται το ρεβύθι από το κουκί. Εμείς πάντως μάλλον συμφωνούμε με την χώρα προέλευσης για αυτό και εντάξαμε την συνταγή στην συγκεκριμένη κατηγορία. Η λέξη φαλάφελ είναι αραβική και όσο περίεργο και να ακούγεται σημαίνει πιπεριά.

Για να συνειδητοποιήσουμε λίγο το πόσο διάσημο φαγητό είναι, τα McDonalds προσφέρουν στην Αίγυπτο McFalafel και η χώρα προέλευσης του αποτελεί μήλο της έριδος σε πολιτικό επίπεδο με τους Αιγύπτιους, τους Παλαιστίνιους και τους Ισραηλινούς να τσακώνονται για το ποιός το δημιούργησε ώστε να αποκτήσει Π.Ο.Π..

Είναι εξαιρετική πηγή πρωτείνης & φυτικών ινών για αυτό και το προτιμούν πάρα πολύ οι χορτοφάγοι. Παιδιά, μόνο καλά έχει αυτό το πιάτο πραγματικα!
{{< /intro >}}

{{< alternatives >}}Στην αρχή προσπάθησα να τους τηγανίσω σε μπόλικο ηλιέλαιο αλλά μου διέλυσαν στην στιγμή. Έτσι έβαλα σε ένα αντικολλητικό τηγάνι ελαιόλαδο, ίσα που να σκεπάζει την μία πλευρά του ρεβυθοκεφτέ και τους τηγάνισα. Ίσως τελικά αυτός να είναι ο ιδανικός τρόπος για να τους μαγειρέψετε. Επίσης μπορείται να τους αλευρώσετε εξωτερικά αλλά δεν είναι και αναγκαίο. Εγω, επιλέγω να μην τα αλευρώσω. Ό,τι και να επιλέξετε αυτό που έχω να σας πω είναι ΚΑΛΗ ΣΑΣ ΟΡΕΞΗ!
{{< /alternatives >}}

![Φαλάφελ](https://i.imgur.com/4SJqAL9.jpg "Φαλάφελ")

{{< recipestats 
    duration="9 ώρες & 15 λεπτά"
    portions="25"
>}}

{{< ingredients >}} 
500gr ρεβύθια (μία συσκευασία) 
1 κρεμμύδι, ψιλοκομμένο 
1/2 ματσάκι ψιλοκομμένο μαϊντανό 
2 σκελίδες σκόρδο, ψιλοκομμένες 
150gr αλεύρι για όλες τις χρήσεις
2 κ. γλυκού αλάτι 
2 κ. γλυκού κύμινο τριμμένο 
1 κ γλυκού κόλιανδρο τριμμένο 
1/4 κ. γλυκού πιπέρι 
1/2 κ. γλυκού μπούκοβο 
ξύσμα και χυμός από 2 μεγάλα λεμόνια 
160gr ελαιόλαδο + για το τηγάνισμα
{{< /ingredients >}}

{{< steps >}}
Σε ένα bowl με κρύο νερό προσθέτουμε 1 πρέζα αλάτι και βάζουμε τα ρεβίθια να μουλιάσουν για 8 ώρες.
Όταν είναι έτοιμα και έχουν διπλασιαστεί σε όγκο, τα σουρώνουμε και τα βάζουμε σε μία κατσαρόλα με νερό και βράζουμε σε δυνατή φωτιά για 30-40 λεπτά μέχρι να μαλακώσουν.
Τα σουρώνουμε και τα αφήνουμε στην άκρη για 5 λεπτά μέσα στο σουρωτήρι ώστε να φύγει η υγρασία και να κρυώσουν λίγο.
Στο πολυμηχάνημα με τα μαχαίρια βάζουμε τα ρεβίθια, τα σκόρδα, το ελαιόλαδο, τα μπαχαρικά, το ξύσμα και τον χυμό από τα λεμόνια, αλάτι, πιπέρι, τον μαϊντανό και χτυπάμε πολύ καλά για 3-4 λεπτά μέχρι να ομογενοποιηθεί το μείγμα και γίνει πουρές. Αν δεν έχουμε τόσο μεγάλο πολυμηχάνημα σπάμε το μείγμα σε 2 ή περισσότερες δόσεις και κάνουμε την ίδια διαδικασία. Μόλις πολτοποιήσουμε δεν ξεχνάμε να δοκιμάσουμε και να προσθέσουμε ό,τι μπαχαρικό μας λείπει.
Μεταφέρουμε σε ένα μεγάλο bowl και προσθέτουμε το αλεύρι και ανακατεύουμε με μία μαρίζ μέχρι να δέσει το μείγμα.
Βάζουμε ένα τηγάνι σε μέτρια φωτιά και γεμίζουμε με ελαιόλαδο ίσα ίσα να μπορεί να καλύπτει το μισό ρεβυθοκεφτέ (περίπου 2 εκατοστά) και αφήνουμε να κάψει καλά.
Παίρνουμε με τα χέρια μας λίγο από το μείγμα, πλάθουμε μπαλάκια και τα πιέζουμε ελαφρά με τα χέρια μας ώστε να γίνουν λίγο πεπλατυσμένα.
Τηγανίζουμε για 2-3 λεπτά από κάθε πλευρά μέχρι να χρυσαφίσουν.
Αφαιρούμε από τη φωτιά και τα βάζουμε σε απορροφητικό χαρτί.
{{< /steps >}}