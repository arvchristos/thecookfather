---
date: 2020-08-29
draft: false
image: https://i.imgur.com/e4uAPfc.jpg
title: "Φρέσκα ζυμαρικά από σιμιγδάλι"
type: post
categories:
- "Ζύμες"
- "Συνταγές"
- "Vegetarian"
- "Ένα σκεύος"
---

{{< intro >}}
Πριν από λίγο καιρό είχα φτιάξει και ανεβάσει μία συνταγή για φρέσκα μακαρόνια που χρησιμοποιούσα αλεύρι. Είναι πραγματικά εξαιρετική και πολύ χορταστική όμως για να πετύχει χρειάζεται αλεύρι τύπου 00. Είναι αυτό το αλεύρι που χρησιμοποιούν στις πιτσαρίες επειδή έχει πολύ γλουτένη. Αξίζει να την προσπαθήσετε αλλά αν χρησιμοποιήσετε αλεύρι για όλες τις χρήσεις δεν θα έχετε την ίδια σύσταση.
Αυτό σκέφτηκα και εγώ και έτσι είπα να προσπαθήσω να φτιάξω ζυμαρικά εξ ολοκλήρου από σιμιγδάλι. Βγήκαν πιο ανάλαφρα και νομίζω ότι το σιμιγδάλι δίνει και μία εξαιρετική επίγευση σε αντίθεση με το αλεύρι. Κοστίζει ελάχιστα, μπορείτε να τα φτιάξετε με παρέα και έτσι να έχετε μαγειρέψει όλοι μαζί και στο τέλος της ημέρα έχετε τα δικά σας ζυμαρικά.
Μαζί με τα ζυμαρικά φτιάξτε και μία απλή σάλτσα ντομάτας. Δεν θέλουν κάποια σάλτσα που να κλέψει την παράσταση. Κάτι απλό και καλοκαιρινό φτάνει. Όπως και να το κάνουμε είναι χρονοβόρα διαδικασία οπότε είναι κρίμα στο τέλος να τα κρύψει μία πολύ έντονη σάλτσα.
{{< /intro >}}

{{< alternatives >}}Όπως και στην συνταγή των φρέσκων ζυμαρικών με αλεύρι θα ήθελα να σας τονίσω ότι το σιμιγδάλι είναι ΦΙΛΟΣ μας. Κατά το άνοιγμα θα χρειαστεί να τα πασπαλίσετε πολλές φορές με σιμιγδάλι ώστε να μην κολλήσουν με στην μηχανή, να ανοίξει πιο εύκολα η ζύμη και να μην κολλάνε μεταξυ τους. Οπότε μην το φοβηθήτε. Ρίχτε άφοβα!!! Τέλος, τώρα που κάνει ζέστη, η συνταγή πετυχαίνει και με νερό βρύσης, το οποίο τώρα είναι χλιαρό. Σίγουρα όμως δεν θέλει κρύο νερό! ΚΑΛΗ ΣΑΣ ΟΡΕΞΗ
{{< /alternatives >}}

![Φρέσκα ζυμαρικά από σιμιγδάλι](https://i.imgur.com/tnB96Fn.jpg "Φρέσκα ζυμαρικά από σιμιγδάλι")

{{< recipestats 
    duration="2 ώρες & 15 λεπτά"
    portions="8"
>}}

{{< ingredients >}} 
865gr ψιλό σιμιγδάλι
400mL βραστό νερό
2 κ.γλυκού αλάτι
1 κ.σούπας ελαιόλαδο
{{< /ingredients >}}

{{< steps >}}
Βάζουμε το σιμιγδάλι μαζί με το αλάτι στον κάδο του mixer και ανακατεύουμε καλά με ένα κουτάλι.
Χρησιμοποιώντας τον γάντζο αρχίζουμε να ζυμώνουμε σε χαμηλή προς μέτρια ταχύτητα προσθέτοντας πρώτα το ελαιόλαδο και στην συνέχεια σιγά σιγά το νερό.
Ζυμώνουμε για 5-8 λεπτά ή μέχρι να έχουμε μία τελειώς ομογενοποιημένη ζύμη που δεν θα κολλάει στον κάδο ή στα χέρια μας. Μπορούμε να κάνουμε την ίδια διαδικασία με τα χέρια απλά θα πάρει περισσότερο χρόνο, εώς και 15 λεπτά.
Χωρίζουμε την ζύμη σε δύο κομμάτια, τυλίγουμε σε μεμβράνη το κάθε κομμάτι και αφήνουμε να ξεκουραστεί για 1 ώρα & 30 λεπτά στο ψυγείο. 
Πέρνουμε το 1 μισό και το κόβουμε σε 3-4 ίσα κομμάτια. Αυτό εξαρτάται με την πόση ζύμη έχουμε την ικανότητα να διαχειριζόμαστε κάθε φορά. Όσο ζυμάρι δεν χρησιμοποιούμε το τυλίγουμε με την μεμβράνη και το ξαναβάζουμε στο ψυγείο.
Με το ειδικό μηχάνημα για ζυμαρικά ανοίγουμε το κάθε ζυμαράκι ξεκινώντας πρώτα στην πιο χοντρή σκάλα, στη συνέχεια στο περνάμε στην επόμενη και συνεχίζουμε μέχρι να έχουμε το πάχος που θέλουμε. Κάθε φορά που περνάμε από μία σκάλα την ζύμη πασπαλίζουμε καλά με σιμιγδάλι ώστε να μην κολλήσει στο μηχάνημα. Μπορούμε να κάνουμε την ίδια διαδικασία χρησιμοποιώντας έναν πλάστη.
Για να δώσουμε σχήμα στα ζυμαρικά μας είτε χρησιμοποιούμε το ειδικό εξάρτημα που έχει η μηχανή ζυμαρικών είτε απλά ένα μαχαίρι. Κόβουμε σε λωρίδες και τις πασπαλίζουμε πολύ καλά με σιμιγδάλι ώστε να μην κολλήσουν μεταξύ τους.
Βάζουμε τα μακαρόνια που σχηματίσαμε σε ένα ταψί που έχουμε στρώσει λαδόκολλα, και σκεπάζουμε με μία πετσέτα μέχρι να τα βράσουμε. Αν δούμε ότι η διαδικασία μας παίρνει πολύ ώρα μπορούμε να βάλουμε το ταψί στο ψυγείο ώστε να μην μαλακώσουν πολύ τα ζυμαρικά και αρχίζουν να κολλάνε μεταξύ τους.
Για ζυμαρικά πάχους εώς την σκάλα Νο.4 βράζουμε 3 λεπτά σε μπόλικο αλατισμένο νερό.
Όταν είναι έτοιμα προτιμάμε να τα ρίξουμε κατευθείαν στην κατσαρόλα που έχουμε φτιάξει την σάλτσα μας. Μπορούμε επίσης να τα σουρώσουμε και μετά είτε να τα κάψουμε έιτε να τα ρίξουμε στην σάλτσα αλλά όπως είναι καυτά καταφέρνουν να ρουφήξουν την σάλτσα και επίσης το άμυλο τους δένει καλύτερα την σάλτσα μας.
{{< /steps >}}