---
date: 2020-04-13
draft: false
image: https://i.imgur.com/hys3jTl.jpg
title: "Λινγκουίνι με κοτόπουλο, λιαστή ντομάτα και κολοκυθάκια"
type: post
categories:
- "Ζυμαρικά"
- "Κρέας"
- "Κοτόπουλο & γαλοπούλα"
- "Συνταγές"
- "Ένα σκεύος"
---

{{< intro >}}
Εντάξει δεν νομίζω να έχει κανείς αντίρρηση ότι τα ζυμαρικά ίσως είναι Ο,ΤΙ ΚΑΛΥΤΕΡΟ ΥΠΑΡΧΕΙ σε αυτόν τον πλανήτη. Συνοδεύονται με τα πάντα, από κρέας και ψάρι μέχρι ξηρούς καρπούς και ενίοτε φρούτα. Γενικά μπορώ να σας μιλάω ώρες ολόκληρες για τα ζυμαρικά! Έχω μία τρέλα με αυτά!

Τώρα που η εποχή των κολοκυθιών φεύγει σιγά σιγά, σίγουρα θα μας έχουν ξεμείνει μερικά στο ψυγείο που αντί να χαλάσουν και να τα πετάξουμε γιατί να μην τα μαγειρέψουμε;! Επιπλέον, η λιαστή ντομάτα ίσως είναι ένα από τα καλύτερα συνοδευτικά για το κοτόπουλο, ταιριάζει πραγματικά γάντι!
{{< /intro >}}

{{< alternatives >}}Γενικά, πρόκειται για ένα γεύμα που σε νορμάλ ποσότητα είναι κατάλληλο για μετά από μία δυνατή προπόνηση. 700gr λαχανικά, 800gr κοτόπουλο και υδατάνθρακες, σχεδόν όλα άπαχα με μόλις 3-4 κ. σούπας ελαιόλαδο για 4-5 μερίδες. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="20 λεπτά"
    portions="4-5"
>}}

{{< ingredients >}} 
3-4 κ. σούπας ελαιόλαδο
1 μεγάλο κρεμμύδι, ψιλοκομμένο
2 σκ. σκόρδο, ψιλοκομμένες
800gr στήθος κοτόπουλου, κομμένο σε μεγάλους κύβους
2 κύβοι ζωμό κοτόπουλο
300gr κολοκυθάκια, κομμένα σε κύβους
300gr μανιτάρια portobello, κομμένα σε λεπτές φέτες
125 γραμμάρια λιαστές ντομάτες (10-12 λιαστές ντομάτες), χοντροκομμένες
500gr linguine
4 κ. σούπας τριμμένο τυρί παρμεζάνα
αλάτι
μαύρο πιπέρι
2 πρέζες αποξηραμένο θυμάρι
{{< /ingredients >}}

{{< steps >}}
Σε ένα bowl ρίχνουμε το κοτόπουλο, 2 κ. σούπας ελαιόλαδο καθώς και αλατοπίπερο. Ανακατεύουμε καλά και αφήνουμε στην άκρη να μαριναριστεί το κρέας μας.
Βάζουμε μία πλατιά και ρηχή κατσαρόλα ή ένα μεγάλο τηγάνι σε μέτρια προς δυνατή φωτιά να κάψει καλά.
Ρίχνουμε 2 κ. σούπας ελαιόλαδο και λίγο λίγο όλο τα κομμάτια κοτόπουλου, σε δόσεις, μέχρι να πάρουν χρώμα και να ψηθούν. Θέλουμε να τα μαγειρέψουμε αρκετά καλά, ώστε να είναι έτοιμο όταν θα συνεχίσουμε την συνταγή μας.
Μόλις είναι έτοιμο αφαιρούμε από το τηγάνι και βάζουμε την επόμενη δόση. Όταν και η τελευταία δόση είναι έτοιμη, αφαιρούμε από το τηγάνι και ρίχνουμε το κρεμμύδι και το σκόρδο. Μαγειρεύουμε μέχρι να μαλακώσουν.
Σε μια κατσαρόλα ρίχνουμε αρκετό νερό καθώς και τους δύο κύβους. Αφήνουμε να βράσει, προσθέτουμε λίγο αλάτι και βράζουμε τα μακαρόνια μας ένα λεπτό λιγότερο από τον χρόνο που αναγράφεται στην συσκευασία. Κρατάμε μία μεγάλη κούπα από το ζωμό που έχουν βράσει τα μακαρόνια.
Στο τηγάνι προσθέτουμε τα κολοκύθια, τα μανιτάρια, το θυμάρι, λίγο αλάτι και πιπέρι και συνεχίζουμε το μαγείρεμα μέχρι να μαλακώσουν και να ψηθούν τα υλικά μας.
Λίγο πριν αφαιρέσουμε από την φωτιά προσθέτουμε και τις λιαστές ντομάτες. Χαμηλώνουμε την φωτιά σε πολύ χαμηλή ίσα ίσα να κρατάει ζεστό το φαγητό μας μέχρι να είναι έτοιμα τα μακαρόνια.
Ρίχνουμε τα μακαρόνια κατευθείαν με μία κουτάλα από την κατσαρόλα που βράζουν στο τηγάνι και ανακατεύουμε. Προσθέτουμε λίγο από το ζωμό που κρατήσαμε και ανακατεύουμε καλά.
Ρίχνουμε την τριμμένη παρμεζάνα και ανακατεύουμε.
{{< /steps >}}