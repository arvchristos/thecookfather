---
date: 2020-04-18
draft: false
image: https://i.imgur.com/RHV9Q0P.jpg
title: "Bagels με αυγό και bacon"
type: post
categories:
- "Κρέας"
- "Συνταγές"
- "Ζύμες"
- "Διεθνής κουζίνα"
- "Πολωνία"
---

{{< intro >}}
Προφανώς και το άρθρο αυτό αποσκοπεί στο να σας δώσω την συνταγή για αυτά τα ομολογουμένως περίεργα ψωμάκια που πολλές φορές ψάχνουμε στην Αθήνα έχοντας ακούσει ότι κάποιο μαγαζί τα πουλάει αλλά ποτέ δεν τα βρίσκουμε! Σας δίνω την συνταγή για 8 bagels καθώς και την γέμιση για 1!
{{< /intro >}}

{{< alternatives >}}Όμως μετά σκέφτηκα ότι θα ήταν πού καλή ιδέα μαζί με αυτό να σας προτείνω ένα πρωινό full στην ενέργεια και στην πρωτεΐνη. Όσο για τα λιπαρά αν υπάρχει κάποιο γεύμα που μπορεί να τα «ανεχτεί» είναι το πρωινό. Οπότε τι καλύτερο να ξεκινήσετε την μέρα σας με λίγο αυγό και bacon. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

![Bagels με αυγό και bacon](https://i.imgur.com/rQRjekK.jpg "Bagels με αυγό και bacon")

{{< recipestats 
    duration="2 ώρες"
    portions="8 bagels"
>}}

{{< ingredients >}} 
300gr χλιαρό νερό
1 φακελάκι ξηρή μαγιά (8gr)
2 κ. σούπας καστανή ζάχαρη
500gr σκληρό αλεύρι
1 κ. γλυκού αλάτι
1 κ. σούπας μαγειρική σόδα
1 ασπράδι για άλειμμα
σουσάμι και ηλιόσποροι για το πασπάλισμα
2 αυγά
2 φέτες bacon
λίγο ελαιόλαδο για το τηγάνισμα
αλάτι
μαύρο πιπέρι
1 κ. γλυκού ketchup
1/2 φρέσκο κρεμμυδάκι, μόνο το πράσινο μέρος, ψιλοκομμένο
{{< /ingredients >}}

{{< steps >}}
Στον κάδο του μίξερ βάζουμε το νερό μαζί με τη μαγιά και τη ζάχαρη, ανακατεύουμε και αφήνουμε 5 λεπτά μέχρι να ενεργοποιηθεί η μαγιά.
Προσθέτουμε το αλεύρι και το αλάτι και χτυπάμε για 5-6 λεπτά με τον γάντζο σε μέτρια ταχύτητα μέχρι η ζύμη να γίνει ελαστική και λεία.
Αφήνουμε στον κάδο ή σε λαδωμένο bowl που το σκεπάζουμε με διάφανη μεμβράνη για τουλάχιστον 1 ώρα μέχρι να φουσκώσει.
Μόλις ετοιμαστεί, αλευρώνουμε μία επιφάνεια εργασίας, ρίχνουμε τη ζύμη και τη χωρίζουμε σε 8 ίσα μπαλάκια βάρους 100gr το κάθε ένα. Είναι σημαντικό να είναι όλα ίδια ώστε να ψηθούν στον ίδιο χρόνο.
Σε ένα ταψί 40Χ35 εκ. τοποθετούμε λαδόκολλα την οποία έχουμε αλευρώσει λίγο την επιφάνεια και βάζουμε τα μπαλάκια που έχουμε φτιάξει.
Σκεπάζουμε με μία πετσέτα και αφήνουμε να φουσκώσουν για 30 λεπτά.
Στη συνέχεια χρησιμοποιούμε το δάχτυλό μας, αφού το έχουμε αλευρώσει, και δημιουργούμε τρύπα στο κέντρο του bagel και στριφογυρίζοντας το. Προσέχουμε να μη ξεφουσκώσουν πολύ κι για αυτό δεν βάζουμε πολύ δύναμη.
Προθερμαίνουμε τον φούρνο στους 180° C στον αέρα.
Γεμίζουμε μία κατσαρόλα με νερό να βράσει σε δυνατή φωτιά και προσθέτουμε τη σόδα.
Τοποθετούμε 2-3 bagels τη φορά μέσα στην κατσαρόλα και τα βράζουμε για 2 λεπτά γυρνώντας τα στη μέση του χρόνου για να βράσουν και από τις δύο πλευρές .
Χρησιμοποιώντας μία τρυπητή κουτάλα βγάζουμε τα bagels, τα στεγνώνουμε καλά σε απορροφητικό χαρτί και τα τοποθετούμε πάλι στα ταψιά που τα είχαμε.
Με ένα πινέλο τα αλείφουμε με το ασπράδι και τα πασπαλίζουμε από πάνω με το σουσάμι ή τον ηλιόσπορο
Ψήνουμε για 25-30 λεπτά ή μέχρι να ροδίσουν.
Βάζουμε ένα αντικολλητικό τηγάνι σε μέτρια φωτιά και προσθέτουμε λίγο ελαιόλαδο.
Από την μία πλευρά του τηγανιού σπάμε δύο αυγά για να τα κάνουμε τηγανιτά και από την άλλη απλώνουμε 2 φέτες bacon.
Αλατοπιπερώνουμε τα αυγά. Όταν είναι ψημένα από κάτω αρχίζουμε με ένα κουταλάκι και ρίχνουμε λίγο από το καυτό λάδι που τηγανίζονται πάνω τους ώστε να ψηθούν και από πάνω. Γυρνάμε το bacon ώστε να ψηθεί και από την άλλη πλευρά.
Κόβουμε ένα bagel οριζόντια στη μέση. Απλώνουμε στο ένα κομμάτι την ketchup, από πάνω το ένα αυγό, τις φέτες bacon, το δεύτερο αυγό και τέλος το ψιλοκομμένο κρεμμυδάκι.
{{< /steps >}}