---
date: 2021-09-25
draft: false
image: https://i.imgur.com/UKFbxZw.jpg
title: "Ματσάτα με τόνο Αλοννήσου, πιπεριές και λεμόνι"
type: post
categories:
- "Ζυμαρικά"
- "Ένα σκεύος"
- "Συνταγές"
- "Ψάρια & θαλασσινά"
---

{{< intro >}}
Επιτέλους ξεκινάει η νέα μαγειρική μας season. Ξεκινάει, όπως κάθε φορά, με πάρα πολλές ιδέες και στόχους. Ελπίζω να προχωρήσει κιόλας έτσι. Ο καιρός θα δείξει!

Ξεκινάμε λοιπόν με μία ΣΥΝΤΑΓΑΡΑ. 20 λεπτά max και έχετε μία από τις καλύτερες μακαρονάδες που έχετε δοκιμάσει και δεν υπερβάλλω καθόλου. Χρησιμοποιούμε ένα φανταστικό τόνο που δεν έχει καμία σχέση με τον τόνο κονσέρβας που όλοι ξέρουμε. Έχει σώμα, πολυ περισσότερη γεύση και βεβαια θυμίζει πιό πολύ κρέας παρά ψάρι. Είναι σαν να τρως όλη σου την ζωή μπριζόλα και κάποια στιγμή να φας μία tomahawk. Μιλάω για τον τόνο Αλοννήσου, ένα προϊόν σήμα κατατεθέν της περιοχής. 

Όπως κάθε φόρα που χρησιμοποιούμε ένα καινούργιο υλικά έτσι και εδώ ήρθε η ώρα να καταλάβουμε περί τίνος μιλάμε. Πρόκειται για λευκό τόνο (μιάς και η αλιεία του κόκκινου τόνου διέπεται από διαφορετικούς νόμους λόγω του σχεδίου που υπάρχει για αποκατάσταση του πληθυσμού του) που ψαρεύεται κυρίος το φθινόπωρο, όσο είναι ακόμα φρέσκος, καθαρίζεται και βράζεται ελαφρά σε αλατόνερο ώστε να σφίξει το ψάρι και να μπορεί να στέκεται στα βάζα.. Κατά την διάρκεια αυτής της διαδικασίας τα κομμάτια μαζεύουν πολύ και μένουν περίπου τα μισά σε μέγεθος. Αυτά μπαίνουν σε βαζάκια μαζί ελαιόλαδο ή νερό και έτσι συντηρούνται ακόμα και για 5 χρόνια. Εννοείται πως μέσα σε αυτό το ελαιόλαδο μπορείς να βάλει κανείς μπούκοβο και έτσι δίνει άλλο χαρακτήρα στο ψάρι. Τόσο απλά και αγνά, άρα τόσο νόστιμα. Τέλος, πολλές εταιρείες πλέον βγάζουν και καπνιστό τόνο Αλοννήσου.
{{< /intro >}}

{{< alternatives >}}
Εμείς σε αυτή την συνταγή χρησιμοποιήσαμε τα απίστευτα Ματσάτα της Misko. Συγκλονηστικό ζυμαρικό! Με αυτή την συνταγή όμως μπορείτε να βάλετε και κοντό μακαρόνι, όπως σκιουφιχτά ή πένες. Ίσα ίσα που αν επιλέξετε τέτοια ζυμαρικά, σε μία μπουκιά θα μπορείτε να έχετε λίγο τόνο, λίγο κρεμμυδάκι, λίγο πιπεριά. Επίσης, οι ποσότητες δεν είναι δεσμευτικές. Βάζετε λίγότερο ή περισσότερο από το ότιδήποτε. Μπορεί να θέλετε πιό πολλά κρεμμύδια, λιγότερες πιπεριές ή περισσότερο τόνο ή ακόμα και να βάλετε και άλλα λαχανικά. Παίξ'τε με το φαγητό σας! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="20 λεπτά"
    portions="3-4"
>}}

{{< ingredients >}} 
300gr ζυμαρικά ματσάτα
4 κ.σούπας ελαιόλαδο
1 1/2 μεγάλο κρεμμύδι, ψιλοκομμένο
2 πιπερίες, ψιλοκομμένες
100ml κόκκινο κρασί
αλάτι
μαύρο πιπέρι
αποξηραμένη ρίγανη
120gr τόνος Αλοννήσου σε ελαιόλαδο, στραγγισμένος
χυμό από 1/2 λεμόνι
{{< /ingredients >}}

{{< steps >}}
Βράζουμε τα ζυμαρικά μας σε μπόλικο αλατισμένο νερό 1 λεπτό λιγότερο από όσο αναγράφεται στη συσκευασία. Κρατάμε μια μεγάλη κούπα από το νερό που έβρασα τα ζυμαρικά.
Βάζουμε ένα μεγάλο τηγάνι σε δυνατή φωτιά. Ρίχνουμε το ελαιόλαδο και περιμένουμε να κάψει.
Μόλις κάψει, ρίχνουμε το ψιλοκομμένο κρεμμύδι και σοτάρουμε μέχρι να ιδρώσει και να γίνει διάφανο.
Στη συνέχεια προσθέτουμε την ψιλοκομμένη πιπεριά μαζί με λίγο αλατοπίπερο και ρίγανη. Σοτάρουμε για 2-3 λεπτά και έπειτα κατεβάζουμε την φωτιά σε μέτρια προς δυνατή και σκεπάζουμε το τηγάνι με μία κατσαρόλα. Μαγειρεύουμε για 8-10 λεπτά ανακατεύοντας αραιά. Έτσι τα λαχανικά θα βγάλουν τα υγρά τους και θα αρχίσει να σχηματίζεται μία σάλτσα.
Ξεσκεπάζουμε και ρίχνουμε τον τονό σπασμένο σε μεγάλα κομμάτια. Δυναμώνουμε την φωτιά και σοτάρουμε για 4-5 λεπτά μέχρι να μαλακώσει και να αρχίσει να πέρνει ένα πολύ ελαφρύ χρώμα.
Σβήνουμε με το κρασί και συνεχίζουμε το μαγείρεμα μέχρι να εξατμιστεί το αλκόολ. Αυτό το καταλαβαίνουμε από την μυρωδιά. Όταν πάψει να μας μυρίζει αλκοόλ τότε αυτό έχει εξατμιστεί. Δοκιμάζουμε αν χρειάζεται περισότερο αλάτι, πιπέρι ή ρίγανη και προσθέτουμε.
Χαμηλώνουμε την φωτιά σε χαμηλή και ρίχνουμε τα μακαρόνια καθώς και την μισή κούπα νερό που έχουμε κρατήσει καθώς και τον χυμό λεμονιού.
Ανακατεύουμε καλά την μακαρονάδα και αν μας φαίνεται λίγο στεγνή προσθέτουμε λίγο ακόμα από το νερό. 
Σερβίρουμε ζεστή.
{{< /steps >}}