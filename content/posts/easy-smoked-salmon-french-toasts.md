---
date: 2020-04-16
draft: false
image: https://i.imgur.com/nGV9K9K.jpg
title: "Εύκολες αυγοφέτες με καπνιστό σολομό"
type: post
categories:
- "Ψάρια & θαλασσινά"
- "Συνταγές"
- "Snack & Sandwich"
- "ένα σκεύος"
---

{{< intro >}}
Υπάρχουν κάποια λίγα πρωινά που ξυπνάω με την ησυχία μου και εκεί είναι που αποφασίζω να περιποιηθώ τον εαυτό μου. Ένα από αυτά λοιπόν ήταν την προηγούμενη βδομάδα που έβρεχε και το κλίμα ήταν το ιδανικό για μια ζεστή σοκολάτα και χουχούλιασμα και προφανώς όχι για να φτιάξεις απλά ένα τοστ ή ένα μπολ δημητριακά για πρωινό.
{{< /intro >}}

{{< alternatives >}}Έτσι αποφάσισα ότι αυτό που ήθελε η κοιλίτσα μου ήταν αυγοφέτες. Όχι όμως να κάτσω με τις ώρες ή να πρέπει να ακολουθήσω κάποια συνταγή ή μεθοδολογία. Κάπως έτσι προέκυψε η συνταγή που θα σας παρουσιάσω σήμερα. Στα θετικά αυτής της συνταγής το μόλις 1 αυγό ανά μερίδα, πράγμα που δηλώνει λιγότερη χοληστερίνη, καθώς και η υψηλή περιεκτικότητα σε πρωτεΐνη, σημαντική όχι μόνο για όσους γυμνάζονται τακτικά αλλά για το γενικό καλό της υγείας μας. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="10 λεπτά"
    portions="1"
>}}

{{< ingredients >}} 
2 φέτες ψωμί του τόστ
1 κ. σούπας ελαιόλαδο
1 αυγό
αλάτι
πιπέρι
αποξηραμένη ρίγανη
70gr καπνιστός σολομός σε φέτες
{{< /ingredients >}}

{{< steps >}}
Βάζουμε ένα αντικολλητικό τηγάνι σε μέτρια προς δυνατή φωτιά να κάψει και ρίχνουμε το ελαιόλαδο.
Σε ένα ρηχό και μακρύ bowl ρίχνουμε το αυγό, αλάτι, πιπέρι, ρίγανη ή όποιο άλλο μυρωδικό θέλουμε και χτυπάμε ελαφρά μέχρι να σπάσει το αυγό και να ανακατευτούν τα υλικά.
Βάζουμε το ψωμί στο bowl και το αφήνουμε να μουσκέψει με το αυγό και από τις δύο πλευρές.
Όταν είναι έτοιμο βάζουμε κάθε φέτα στο τηγάνι και μαγειρεύουμε για 2 λεπτά από κάθε πλευρά ή μέχρι να αποκτήσει ένα ωραίο χρυσαφί χρώμα.
Σερβίρουμε ρίχνοντας από πάνω τον καπνιστό σολομό.
{{< /steps >}}