---
date: 2020-04-10
draft: false
image: https://i.imgur.com/7GUgJOV.jpg
title: "Γλυκό ψυγείου με Malteser"
type: post
categories:
- "Γλυκά"
- "Ένα σκεύος"
- "Συνταγές"
- "Vegetarian"
---

{{< intro >}}
Ξέρω ανθρώπους που πραγματικά συχαίνονται τα maltesers. Τα βρίσκουν άνοστα και δεν τα προτιμούν επ’ ουδενί. Εγώ ανήκω στην άλλη κατηγορία που δεν μπορούν να σταματήσουν αν δεν φάω ακόμα και το σακουλάκι. Έτσι, το γλυκό αυτό είναι αφιερωμένο σε όλους εμάς που η μεγάλη συσκευασία δεν μας φτάνει.

Τα δημιούργησε το 1936 ως μία σοκολάτα η οποία δεν παχαίνει τις γυναίκες, ο ίδιος κύριος που έφτιαξε τις σοκολάτες Mars καθώς και τα M&M. Πρόκειται για τον γιο του ιδρυτή της Mars Inc., Forrest Edward Mars.
{{< /intro >}}

{{< alternatives >}}Δεν έχω καμιά συμβουλή να σας δώσω πέρα από το να το απολαύσετε!
{{< /alternatives >}}

{{< recipestats 
    duration="3 ώρες"
    portions="10-12"
>}}

{{< ingredients >}} 
500mL κρέμα γάλακτος, 35% λιπαρά
500gr μπισκότα τύπου πτι-μπερ
400gr σοκολατάκια Maltesers
750gr φυτική σαντιγί τύπου Morfat, παγωμένη
750mL γάλα, πλήρες
350gr πραλίνα φουντουκιού
{{< /ingredients >}}

{{< steps >}}
Στον κάδο του mixer ρίχνουμε την κρέμα γάλακτος και με το σύρμα χτυπάμε μέχρι να αφρατέψει και να πάρει την μορφή μιας αραιής σαντιγύς. Με μία μαρίζ ρίχνουμε σε δόσεις την πραλίνα ανακατεύοντας απαλά ώστε να ομογενοποιηθεί το μείγμα.
Όταν είναι έτοιμο αδειάζουμε σε ένα bowl.
Στον κάδο του mixer ρίχνω την φυτική σαντιγί καθώς και το γάλα. Χτυπάμε με το μεταλλικό Κ μέχρι να ομογενοποιηθεί και να φουσκώσει το μείγμα.
Ψιλοκόβουμε τα Maltesers κρατώντας λίγα ολόκληρα για διακόσμηση. Κόβουμε σε μικρά και μεγάλα κομμάτια όλα τα μπισκότα και σε ένα μεγάλο bowl τα ανακατεύουμε όλα μαζί.
Σιγά σιγά ρίχνουμε το μείγμα μπισκότου στις σαντιγές και ανακατεύουμε απαλά με μία μαρίζ. Προσέχουμε να μην ανακατεύουμε με δύναμη διότι το μείγμα θα χάσει τον όγκο του.
Μόλις τελειώσουμε με το μείγμα μπισκότου συνεχίζουμε με το μείγμα της πραλίνας ακολουθώντας την ίδια διαδικασία.
Ρίχνουμε όλο το μείγμα σε ένα pyrex 25×40εκ. και φροντίζουμε να απλωθεί ομοιόμορφα.
Διακοσμούμε με τα ολόκληρα maltesers και βάζουμε στο ψυγείο για τουλάχιστον 2 1/2 με 3 ώρες μέχρι να σφίξει το γλυκό.
{{< /steps >}}