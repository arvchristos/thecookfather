---
date: 2020-04-10
draft: false
image: https://i.imgur.com/VK0mPcv.jpg
title: "Νηστίσιμοι χταποδοκεφτέδες"
type: post
categories:
- "Ψάρια & θαλασσινά"
- "Ένα σκεύος"
- "Συνταγές"
---

{{< intro >}}
Ξέρω πως η νηστεία φτάνει στο τέλος της όμως αυτό δεν σημαίνει πως η επανένταξη του κρέατος στην διατροφή μας θα μας κάνει να σταματήσουμε τα θαλασσινά. Για να λέμε και τα πράγματα με το όνομα τους τα θαλασσινά και γενικότερα τα ψαρικά μας δίνουν μία άλλη νότα στο φαγητό μας. Ίσως διότι δεν τα τρώμε καθημερινά…ίσως γιατί η γεύση τους είναι εξαιρετική!
{{< /intro >}}

{{< alternatives >}}Σχετικά με τους χταποδοκεφτέδες, αν δεν θέλετε να τους κάνετε νηστισιμους μπορείτε να τους «δέσετε» με αυγό και έτσι να μην πολτοποιήσετε το χταπόδι αλλά να το κόψετε μικρά κομματάκια με το μαχαίρι. Επιπλέον, δεν προσθέτουμε ποτέ νερό και αλάτι στο χταπόδι. Θα βγάλει τα δικά του υγρά και είναι αρκετά αλμυρό οπότε προσαρμόζουμε το αλάτι μετά το μαγείρεμα. Αν πάλι αποφασίσετε ό,τι τους θέλετε νηστίσιμους είμαι βέβαιος πως μόλις τους ετοιμάσετε και τους τηγανίσετε δεν θα μπορείτε να πιστέψετε ότι αυτό που τρώτε είναι με χταπόδι και όχι με κιμά. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα"
    portions="16-17 κεφτεδάκια"
>}}

{{< ingredients >}} 
750gr χταπόδι
8-10 κόκκοι πιπεριού
1 φύλλο δάφνης
2 μεγάλα κρεμμύδια, κομμένα σε ροδέλες
 3 μεγάλα φρέσκα κρεμμυδάκια, ψιλοκομμένα
3 κλωνάρια φρέσκο μάραθο, ψιλοκομμένα
1 μεγάλη σκελίδα σκόρδο, λιωμένη ή πολύ ψιλοκομμένη
ελάχιστο αλάτι
μαύρο πιπέρι
5 τριμμένες φρυγανιές
αλεύρι για το πανάρισμα
2-3 κ. σούπας ελαιόλαδο + λίγο για το τηγάνισμα
{{< /ingredients >}}

{{< steps >}}
Σε μια κατσαρόλα στρώνουμε τις ροδέλες του κρεμμυδιού και από πάνω βάζουμε το χταπόδι, τους κόκκους πιπεριού και την δάφνη.
Σιγομαγειρεύουμε σε χαμηλή φωτιά για 40-50 λεπτά ή μέχρι το χταπόδι να μαλακώσει αρκετά.
Όταν είναι έτοιμο βγάζουμε το χταπόδι από την κατσαρόλα, πετάμε τα κρεμμύδια, το κόβουμε σε κομμάτια και τα αφήνουμε να κρυώσουν.
Στο πολυμηχάνημα με τα μαχαίρια βάζουμε το χταπόδι, τα κρεμμυδάκια, το σκόρδο, τα μυρωδικά και τα λιώνουμε μέχρι να γίνουν πολτός. Πιπερώνουμε και προσθέτουμε ελάχιστο αλάτι αν χρειάζεται, 2-3 κ. σούπας ελαιόλαδο και προσθέτουμε τη φρυγανιά.
Ζυμώνουμε καλά ώστε μέχρι το μείγμα να γίνει σφιχτό και να μην κολλάει στα χέρια. Αν χρειάζεται, προσθέτουμε επιπλέον τριμμένη φρυγανιά.
Πλάθουμε κεφτέδες και τους αλευρώνουμε.
Βάζουμε ελαιόλαδο σε ένα αντικολλητικό τηγάνι, μέχρι να καλύψει τον πάτο του τηγανιού, να κάψει καλά σε δυνατή φωτιά και τηγανίζουμε τους κεφτέδες μέχρι να ροδίσουν.
Τους βάζουμε σε ένα πιάτο με χαρτί κουζίνας και σερβίρουμε.
{{< /steps >}}