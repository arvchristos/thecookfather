---
date: 2020-04-08
draft: false
image: https://i.imgur.com/ALvdpvf.jpg
title: "Nutwich με αμύγδαλα, φασκόμηλο και παρμεζάνα"
type: post
categories:
- "Λαχανικά"
- "Snack & Sandwich"
- "Συνταγές"
- "Vegetarian"
- "ένα σκεύος"
---

{{< intro >}}
Όπως έχετε καταλάβει, αν παρακολουθείτε τελευταία το blog, έχω μία τρέλα με όσα snack έχουν ψωμί. Ψωμί πάνω και κάτω ή μόνο κάτω δεν με νοιάζει αρκεί το συνοδευτικό του να είναι εκπληκτικό. Κάπως έτσι ξεκίνησαν και τα nutwich. Καθαρά από λατρεία!

Πρόσφατα είχε ανθοκομική έκθεση στην γειτονία μου. Ευκαιρία να πάρω ένα φασκόμηλο που είναι και η εποχή του. Η μυρωδιά του…εκπληκτική! Το πως σε ανταμείβει όταν το φροντίζεις…ακόμα πιο εκπληκτικό! Έτσι, με πολύ φασκόμηλο να παίζει πλέον σπίτι θα το βλέπετε σε πολλές συνταγές. Μιας και περνάει την καλύτερη περίοδο του κρίμα δεν είναι να μην το τιμήσουμε;
{{< /intro >}}

{{< alternatives >}}Για την συνταγή τώρα μπορείτε να προσθέσετε και άλλο λεμόνι αν σας αρέσουν οι αρκετά ξινές γεύσεις. Αυτό που σίγουρα δεν πρέπει να παραλείψετε είναι το φασκόμηλο το οποίο απαραίτητα πρέπει να είναι φρέσκο και όχι αποξηραμένο. ΚΑΛΗ ΑΠΟΛΑΥΣΗ!
{{< /alternatives >}}

{{< recipestats 
    duration="10 λεπτά"
    portions="1"
>}}

{{< ingredients >}} 
1 μεγάλη φέτα σπιτικό ψωμί
50gr αμύγδαλα, καβουρδισμένα και ανάλατα
1 1/2 κ. σούπας ελαιόλαδο
ξύσμα από 1/2 λεμόνι
χυμός από 1/4 λεμόνι
2 φύλλα φρέσκο φασκόμηλο, ψιλοκομμένα
αλάτι
30gr παρμεζάνα
{{< /ingredients >}}

{{< steps >}}   
Σε έναν πολυκόφτη ή ένα blender ρίχνουμε τα αμύγδαλα, το ελαιόλαδο, τον χυμό και το ξύσμα λεμονιού, το φασκόμηλο καθώς και ελάχιστο αλάτι.
Χτυπάμε μέχρι να έχουμε μία αλοιφή με ελάχιστα κομμάτια από το αμύγδαλο.
Απλώνουμε το μείγμα στο ψωμί. Από πάνω ρίχνουμε την παρμεζάνα και τώρα έχουμε τις εξής 3 επιλογές. Αν θέλουμε να δώσουμε χρώμα βάζουμε σε προθερμασμένο φούρνο στους 200°C στο grill μέχρι να είναι έτοιμο. Αν επιθυμούμε απλά να λιώσει το τυρί αρκεί να να βάλουμε ένα αντικολλητικό τηγάνι να κάψει σε δυνατή φωτιά, να βάλουμε το ψωμί μας και να σκεπάσουμε με ένα καπάκι μέχρι να λιώσει το τυρί. Η 3η επιλογή είναι απλά να το φάμε όπως έχει.
{{< /steps >}}