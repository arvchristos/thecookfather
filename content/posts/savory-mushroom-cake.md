---
date: 2020-04-04
draft: false
image: https://i.imgur.com/gLgRrVA.jpg
title: "Αλμυρό κέικ μανιταριών"
type: post
categories:
- "Λαχανικά"
- "Συνταγές"
- "Cakes & Μπισκότα"
- "Πίτες & Τάρτες"
- "Ζύμες"
- "Vegetarian"
---

{{< intro >}}
Δεν ξέρω τι ιδέα έχετε για τα cakes απλά ελπίζω να μην νομίζετε ότι είναι μόνο σοκολάτα γιατί…ΔΕΝ ΕΊΝΑΙ! Το κέικ είναι απλά μία ζύμη που μπορείς με αυτήν να κάνεις ό,τι θες και είναι πολύ ωραίο να την αντιμετωπίζει κανείς έτσι διότι με αυτό το σκεπτικό πραγματικά η φαντασία μπορεί να κάνει θαύματα. Εγώ λοιπόν αποφάσισα να κάνω ένα αλμυρό cake και το γέμισα με μανιτάρια μόνο και μόνο επειδή αυτά είχα σπίτι. Μπορείτε να βάλετε φέτα, ντομάτα, ελιές αλλά και τα τρία μαζί. Περίεργα τυριά, διάφορα αλλαντικά, πιπεριές ή ό,τι βάλει ο νους σας μπορεί να γεμίσει το cake σας.
{{< /intro >}}

{{< alternatives >}}Για αυτή την συνταγή εδώ τα πράγματα είναι πολύ απλά. Δεν θέλουμε γενικά πολύ υγρασία για αυτό καλό θα είναι μόλις μαγειρέψουμε τα μανιτάρια να τα βάλουμε σε ένα μικρό σουρωτήρι ώστε να στραγγίξουν έστω και ελάχιστα. Επίσης μπορείτε να βάλετε όλη την ποσότητα σε βούτυρο ή σε μαργαρίνη και όχι να την σπάσετε όπως κάνω εγώ. Τέλος, αντί για cheddar χρησιμοποιήστε οποιοδήποτε τυρί πιστεύετε ότι θα ταιριάζει…γραβιέρα, καπνιστά τυριά, gouda, ό,τι σας κάνει κέφι. ΚΑΛΗ ΟΡΕΞΗ!
{{< /alternatives >}}

![Αλμυρό cake μανιταριών](https://i.imgur.com/wiuDXr3.jpg "Αλμυρό cake μανιταριών")


{{< recipestats 
    duration="1 ώρα"
    portions="8-10 κομμάτια"
>}}

{{< ingredients >}} 
400gr λευκά μανιτάρια, κομμένα σε λεπτές φέτες
2 κ.σούπας ελαιόλαδο
2 μεγάλες πρέζες αποξηραμένο θυμάρι
2 κλωνάρια δενδρολίβανο, ψιλοκομμένο
αλάτι
μαύρο πιπέρι
250gr γιαούρτι στραγγιστό (1 1/4 συσκευασία)
2 αυγά, σε θερμοκρασία δωματίου
20gr βούτυρο, λιωμένο
80gr μαργαρίνη, λιωμένη
ξύσμα από 1 μικρό λεμόνι
100gr cheddar, τριμμένo
350gr αλεύρι που φουσκώνει μόνο του
{{< /ingredients >}}

{{< steps >}} 
Προθερμαίνουμε τον φούρνο στους 180ο C στον αέρα με την σχάρα στην μεσαία ράγα.
Τοποθετούμε ένα τηγάνι σε μέτρια προς δυνατή φωτιά και βάζουμε το ελαιόλαδο.
Βάζουμε τα μανιτάρια στο τηγάνι και προσθέτουμε αλάτι, πιπέρι και 1 πρέζα θυμάρι.
Σοτάρουμε για 5 λεπτά ή μέχρι να πέσει ο όγκος τους.
Στη συνέχεια τα αφαιρούμε από το τηγάνι και τα αφήνουμε στην άκρη μέσα σε ένα σουρωτήρι για 10 λεπτά μέχρι να χάσουν την περιττή υγρασία.
Σε ένα bowl ρίχνουμε το γιαούρτι, τα αυγά, το λιωμένο βούτυρο και την μαργαρίνη, το υπόλοιπο θυμάρι, το δεντρολίβανο, το ξύσμα από το λεμόνι, το cheddar και ανακατεύουμε καλά με μία κουτάλα μέχρι να έχουμε έναν ομογενοποιημένο χυλό. Προσθέτουμε και τα μανιτάρια και ανακατεύουμε.
Σε ένα άλλο μικρό bowl βάζουμε το αλεύρι, αλάτι, πιπέρι, ανακατεύουμε και το ρίχνουμε στο bowl με τα υπόλοιπα υλικά. Ανακατεύουμε πολύ καλά μέχρι να ομογενοποιηθούν τα υλικά και να δέσει το μείγμα.
Βάζουμε το μείγμα σε μία φόρμα 10×30 εκ. την οποία έχουμε αλείψει με βούτυρο και πασπαλίσει με αλεύρι και ψήνουμε για 40 λεπτά ή μέχρι να ψηθεί μέχρι μέσα και να πάρει χρώμα εξωτερικά.
Βγάζουμε από τον φούρνο, αφαιρούμε το κέικ από την φόρμα και το αφήνουμε να κρυώσει.
{{< /steps >}}