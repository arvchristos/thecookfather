---
date: 2022-04-25
draft: false
image: https://i.imgur.com/4hCFqmp.jpg
title: "Ζύμη για πίτσα"
type: post
categories:
- "Συνταγές"
- "Διεθνής κουζίνα"
- "Ιταλία"
- "Vegetarian"
- "Ζύμες"
---

{{< intro >}}
Σας έχω ανεβάσει πολλές πίτσες στο site, συνεπώς αυτή η συνταγή μάλλον δεν αποτελεί κάτι νέο. Ήθελα όμως να υπάρχει κάπου ξεχωριστά σαν συνταγή και να εμβαθύνουμε λίγο στο ποιός φτιάχνουμε σπίτ μας αυτό το ζυμάρι.

Υπάρχουν βέβαια άπειρες συνταγές σχετικά με το πως φτιάχνουμε πίτσα. Κάποιες πιό σύνθετες, που θα πρέπει να αφήσει κανείς το ζυμάρι πολλές ώρες να ωριμάσει ή να έχει στο μυαλό του το ποσοστό υγρασίας που υπάρχει στο ζυμάρι. Αν κανείς ακολουθήσει αυτή την οδό και έχει και το κατάλληλο "εργαλείο", όπως ξυλόφουρνο ή ειδικό μηχάνημα ψησίματος πίτσας, για να την ψήσει τότε αξίζει τον κόπο. 

Για όλους εμάς τους υπόλοιπους, που έχουμε κλασσικούς οικιακούς φούρνους, ίσως δεν έχει νόημα να λύνουμε μαθηματικές εξισώσεις και να περιμένουμε αιώνες για να φάμε μία πίτσα. Εμείς, εδώ και χρόνια, κάνουμε μία απίστευτα καλή συνταγή για πίτσα που κάθε φορά πετυχαίνει και θυμίζει αρκετά την αυθεντική γεύση. Βέβαια όσοι από εσάς έχετε κάνει ήδη κάποια από τις υπάρχουσες συνταγές για pizza από το site μας θα το ξέρετε ήδη!
{{< /intro >}}

{{< alternatives >}}Για να ψήσει κανείς αυτή την ζύμη υπάρχουν δύο τρόποι. Αφού ανοίξετε την ζύμη στο ταψί, μπορείτε είτε να στρώσετε κατευθείαν τα υλικά που θέλετε ή να προψήσετε λίγο το ζυμάρι και μετά να βάλετε τα υλικά σας. Εμείς προτείνουμε και συνήθως ακολουθούμε τον δεύτερο τρόπο διότι μπορείς μετά να βάλεις περισσότερα υλικά και σάλτσα χωρίς να φοβάσαι μην μαλακώσει η ζύμη και επίσης γίνεται πιο τραγανή η βάση της. Η επιλογή δική σας. ΚΑΛΗ ΟΡΕΞΗ!
{{< /alternatives >}}

{{< recipestats 
    duration="1 ώρα & 45 λεπτά"
    portions="8 κομμάτια"
>}}

{{< ingredients >}} 
250gr αλεύρι σκληρό 
1/2 φακελάκια μαγιά ξηρή 
1/4 κ. σούπας καστανή ζάχαρη 
1/4 κοφτή κ. σούπας αλάτι 
1 κ. σούπας ελαιόλαδο + λίγο ακόμα για το λάδωμα των ταψιών 
150-175mL ζεστό νερό.
{{< /ingredients >}}

{{< steps >}}
Στον κάδο του mixer ρίχνουμε το αλεύρι, την μαγιά, την ζάχαρη, το αλάτι, το λάδι και χτυπάμε με τον γάντζο σε δυνατή ταχύτητα, προσθέτοντας σιγά σιγά το νερό μέχρι να έχουμε μία ζύμη που να μπορεί να ξεκολλάει από τα τοιχώματα του κάδου και να είναι σχετικά μαλακή. Ίσως χρειαστεί λιγότερο ή περισσότερο νερό ανάλογα με το πότε θα είναι έτοιμη η ζύμη μας. Επίσης πρέπει να προσέχουμε να μην έχουμε καυτό νερό γιατί θα σκοτώσει την μαγιά. Θέλουμε να είναι ζεστό αλλά όχι βραστό.
Μόλις είναι έτοιμη, αφήνουμε να ξεκουραστεί και να φουσκώσει για τουλάχιστον 1 ώρα μέχρι να διπλασιαστεί σε μέγεθος. Το πόσο γρήγορα θα συμβεί αυτό εξαρτάται από το πόσο ζεστό είναι το σημείο που θα αφήσετε την ζύμη.
Προθερμαίνουμε τον φούρνο στους 180ºC, πάνω-κάτω και αέρα.
Λαδώνουμε καλά ένα ρηχό ταψάκι διαμέτρου 25-27cm και με τα χέρια μας απλώνουμε την ζύμη στο ταψί. Η γλουτένη στην αρχή θα μας δυσκολέψει στο άνοιγμα αλλά καθώς απλώνουμε την ζύμη θα γίνεται και πιο εύκολο. Κάνουμε έναν πολύ μικρό γείσο με την ζύμη στο τοίχωμα του ταψιού.
Αφήνουμε σκεπασμένο με μία πετσέτα για 15 λεπτά.
Ψήνουμε για 10 – 12 λεπτά μέχρι το ζυμάρι να ψηθεί ελαφρά χωρίς να ροδοκοκκινίσει.
Έπειτα προσθέτουμε τα υλικά της αρεσκίας μας και συνεχίζουμε το ψήσιμο μέχρι να είναι έτοιμη η πίτσα μας.
{{< /steps >}}