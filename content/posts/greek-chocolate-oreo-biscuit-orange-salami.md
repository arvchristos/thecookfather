---
date: 2022-06-26
draft: false
image: https://i.imgur.com/So83NDk.jpg
title: "Μωσαϊκό με μπισκότα Oreo και πορτοκάλι"
type: post
categories:
- "Γλυκά"
- "Συνταγές"
- "Cakes & Μπισκότα"
- "Vegetarian"
---

{{< intro >}}
Το μωσαϊκό είναι συνυφασμένο με τα ελληνικά καλοκαίρια. Απογευματάκι, ζέστη έξω, μαζί με καφέ και παγωμένο νερό. Ακόμα και σε καλοκαιρινά γλέντια θα υπάρχει αυτό το γλυκό. Γενικά, ένα γλυκό ψυγείου, με σοκολάτα και μπισκότα μέσα στο κατακαλόκαιρο δεν έχει και μεγάλες πιθανότητες αποτυχίας. Ίσως για αυτό να είναι και ένα από τα "αλλοδαπά" γλυκά που καθιερώθηκαν τόσο πολύ στην χώρα μας, ενώ στην πραγματικότητα υπάρχουν πολύ πιο σύνθετα και γευστικά πολύπλοκα από τον κορμό. 

Σχετικά με τον όρο "αλλοδαπό" γλυκό, η ιδέα του μωσαϊκού ήρθε σε εμάς από τους Άγγλους. Το έλεγαν Fridge cake (για αυτό και εμείς ακόμα και σήμερα χρησιμοποιούμε τον ίδιο όρο για πολλά γλυκά) και είμαι σίγουρος ότι θα πήγαινε πακέτο με το απογευματινό τσάι τους. Τους αρέσει τόσο πολύ που, δεν ξέρω πόσοι από εσάς το ξέρετε, ο πρίγκιπας Willian στο party για τον γάμο του ζήτησε να του φτιάξουν ένα τεράστιο fridge cake που μέσα είχε 17.000 (ωωω ναι!!!) μπισκότα και 18 κιλά σοκολάτα. Εμείς σήμερα θα σας προτείνουμε κάτι πιό μικρό και διαχειρίσιμο, να χωράει δηλαδή στο ψυγείο.

Βέβαια, το γλυκό όπως το ξέρουμε σήμερα δεν είναι ακριβώς ίδιο με το fridge cake. Το πήραμε, του αλλάξαμε λίγο τα φώτα και πλέον έχουμε φτιάξει άπειρες παραλλαγές που όλες όμως ονομάζονται μωσαϊκό. Αυτή είναι και η μαγεία της μαγειρικής! Κάποιοι το φτιάχνουν με κρέμα γάλακτος και κουβερτούρα ώστε να πλησιάζει στην αρχική συνταγή. Εμείς πάλι χτυπάμε το βούτυρο με την άχνη ζάχαρη και το κακάο. Το μόνο σταθερό σημείο σε όλες τις συνταγές είναι τα καρύδια, το αλκόολ και τα μπισκότα. Εμείς πειράξαμε λίγο και αυτό το σημείο αντικαθιστώντας τα μπισκότα τύπου πτι-μπερ με oreo και βάζοντας για αλκόολ μαζί με brandy και λίγο ρούμι. Τέλος, ρίξαμε και λίγο ξύσμα πορτοκαλιού, πράγμα τελείως προαιρετικό αλλά του δίνει μία άλλη νότα.
{{< /intro >}}

{{< alternatives >}} Το μωσαϊκό είναι κάτι που όλοι αγαπάμε και όλοι πάνω κάτω ξέρουμε πως να το φτιάξουμε. Συνεπώς, κάντε ό,τι σας κατέβει. Εμείς σας δίνουμε την βασική συνταγή μαζί με ένα twist. Αν θέλετε πιο κλασσικά πράγματα αρκεί να βάλετε τα κλασσικά μπισκότα, κονιάκ και να μην προσθέσετε καθόλου πορτοκάλι. Επίσης θα μπορούσατε να βάλετε ξύσμα λεμόνι! Δοκιμάστε και πείτε μας! ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="4 ώρες & 40 λεπτά"
    portions="10 κομμάτια"
>}}

{{< ingredients >}} 
250gr βούτυρο, λιωμένο και χλιαρό
200gr ζάχαρη άχνη
50gr κακάο
1 πρέζα αλάτι
ξύσμα από 1 πορτοκάλι
100gr καρύδια, χοντροκομμένα
250gr μπισκότα oreo
40mL brandy
10mL ρούμι
{{< /ingredients >}}

{{< steps >}}
Σε ένα bowl βάζουμε το λιωμένο βούτυρο, την άχνη ζάχαρη, το κακάο και ανακατεύουμε με ένα σύρμα χειρός μέχρι σχηματιστεί μια πάστα.
Προσθέτουμε το αλάτι, το ξύσμα πορτοκαλιού, τα καρύδια και συνεχίζουμε το ανακάτεμα μέχρι να ομογενοποιηθεί το μείγμα μας και τα καρύδια να έχουν πάει παντου.
Σε ένα δεύτερο bowl βάζουμε τα μπισκότα oreo μαζί με το ρούμι και το brandy και ανακατεύουμε πιέζοντας ελαφρά με τα χέρια μας για να σπάσουν τα μπισκότα. Δεν θέλουμε να γίνουν τρίμμα, θέλουμε να υπάρχουν μικρά και μεγάλα κομμάτια μπισκότων. 
Ρίχνουμε τα μπισκότα στο bowl με τη ζάχαρη και συνεχίζουμε το ανακάτεμα.
Απλώνουμε το μείγμα σε μια λαδόκολλα, δίνουμε ένα υποτυπώδες σχήμα στο μείγμα και μετά τυλίγουμε σε ρολό σαν σαλάμι. Αν έχει διαχωριστεί μερικό από το βούτυρο του μείγματος δεν το ρίχουμε και αυτό στην λαδόκολλα. Εξωτερικά τυλίγουμε με μεμβράνη και τυλίγουμε στις άκρες σαν καραμέλα. Πιέζουμε μέχρι να σφίξει η μεμβράνη. Με αυτόν τον τρόπο θα δώσουμε ομοιόμορφο σχήμα στο μωσαϊκό μας και θα έχει παντου΄το ίδιο πάχος.
Μεταφέρουμε στο ψυγείο για 4 ώρες, μέχρι να σφίξει και σερβίρουμε.
{{< /steps >}}