---
date: 2021-06-20
draft: false
image: https://i.imgur.com/1OczHDS.jpg
title: "Greek Style Hot Dog"
type: post
categories:
- "Κρέας"
- "Συνταγές"
- "Snack & Sandwich"
- "Ένα σκεύος"
- "Διεθνής κουζίνα"
- "Αμερική"
---

{{< intro >}}
Παίζει να υπάρχονυ ολόκληρες εκπομπές μαγειρικής για τα hot dog. Από το απλό κλασσικό με το λουκάνικο Φρακφούρτης και την μουστάρδα-κέτσαπ μέχρι κάτι τρελά με blood sausages και κάτι περίεργες sauce. Αν κάτσεις και το σκεφτείς βέβαια, ένα ψωμάκι είναι με ένα λουκάνικο (ή γιατί όχι ένα κεμπάπ ξέρω γω) και με ότι topping σου κάνει κέφι. Κάπως έτσι το σκεφτήκαμε και εμείς και είπαμε να κάνουμε κάτι λίγο πιο ελληνικό, με μοσχαρίσιο λουκάνικο και μία τύπου χωριάτική για συνοδευτικό μαζί με το κλασσικό καρότο.

Βέβαια το όλο κλειδί σε αυτή την συνταγή είναι αυτά τα ψωμάκια πασπαρτού. Σας τα έχω δείξει πολλές φορές αλλά τώρα θα τα κάνουμε και ψωμάκια hot dog. Οπότε ας ξεκινήσουμε.
{{< /intro >}}

{{< alternatives >}}Προφανώς εδώ μπορείτε να αλλάξετε ό,τι θέλετε στην γέμιση. Απλά δεν μπορείτε να πειράξετε τα ψωμάκια διότι νομίζω ότι είναι τα ιδανικά για hot dog. Το μόνο που μπορείτε να κάνετε είναι να βάλετε εξ' ολοκλήρου αλεύρι για όλες τις χρήσεις αλλά να ξέρετε ότι θα γίνουν πιό "τριφτά" τα ψωμάκια σας. Τώρα σχετικά με το λουκάνικο, έχουμε κάνει το ίδιο hot dog τόσο με κλασσικό χωριάτικο όσο και με λουκάνικο από αγριογούρουνο. Πετυχαίνει μία χαρά! Και έτσι κάτι τελευταίο για την τσαχπινιά. Μπορείτε αντί για μαγιονέζα να φτιάξετε μία μους φέτας και έτσι να έχετε το απόλυτο ελληνικό hot dog. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα & 20 λεπτά"
    portions="7"
>}}

{{< ingredients >}} 
570gr γάλα light, χλιάρο + λίγο ακόμα για το άλλειμμα τών ψωμιών
2 φακελάκια ξηρή μαγιά
50gr ζάχαρη κρυσταλλική
160gr λιωμένο βούτυρο, χλιαρό
2 μεγάλα αυγά, σε θερμοκρασία δωματίου
900gr αλεύρι για όλες τις χρήσεις
300gr σκληρό αλεύρι
2 1/3 κ.γλυκού αλάτι
800gr μοσχαρίσιο λουκάνικο
250gr ντομάτα, κομμένη σε μικρούς κύβους
50gr κρεμμύδι, κομμένο σε μικρούς κύβους
1/2 μεγάλο αγγούρι, κομμένο σε μικρούς κύβους
1 κ.σούπας ξύδι από κόκκινο κρασί
αλάτι
μαύρο πιπέρι
1 κ.σούπας ελαιόλαδο
σπιτική μαγιονέζα για το σερβίρισμα
τριμμένο καρότο για το σερβίρισμα
{{< /ingredients >}}

{{< steps >}}
Βάζουμε στον κάδο του μίξερ το γάλα, τη μαγιά, τη ζάχαρη, ανακατεύουμε καλά και αφήνουμε 10 λεπτά να δράσει η μαγιά. Προσέχουμε πολύ το γάλα να είναι χλιαρό και όχι καυτό γιατί μπορεί να κάψει την μαγιά και να μην φουσκώσουν ποτέ τα ψωμάκια.
Προσθέτουμε το βούτυρο μαζί με τα 2 αυγά και τα χτυπάμε όλα μαζί με ένα σύρμα χειρός ίσα ίσα να σπάσουν οι κρόκοι.
Βάζουμε το μίξερ σε χαμηλή ταχύτητα και συνεχίζουμε το χτύπημα με τον γάντζο. Προσθέτουμε σταδιακά και σιγά-σιγά και τα δύο αλεύρια. Θέλουμε η ζύμη μας να είναι μαλακή και ελαστική. Εάν είναι αρκετά κολλώδης προσθέτουμε και άλλο σκληρό αλεύρι κουταλιά-κουταλιά. Δεν ξεχνάμε όμως ότι θέλουμε η ζύμη να κολλά ελαφρά στα χέρια.
Αλευρώνουμε με το αλεύρι για όλες τις χεήσεις ελαφρά την επιφάνεια στην οποία θα δουλέψουμε το ζυμάρι μας. Δεν πρέπει να ρίξουμε πολύ αλεύρι γιατί θα έχει ως αποτέλεσμα να σφίξει πολύ η ζύμη.
Προθερμαίνουμε το φούρνο στους 220°C με αντιστάσεις και στρώνουμε με λαδόκολλα ένα μεγάλο ταψί.
Χωρίζουμε τη ζύμη σε 14 κομμάτια. Τα πλάθουμε σε μακρόστενο σχήμα και τα τοποθετούμε στο ταψί, αφήνοντας αρκετή απόσταση μεταξύ τους.
Σε ένα μικρό bowl προσθέτουμε λίγο γάλα και αλείφουμε με αυτό την επιφάνεια των ψωμιών με ένα πινέλο. Είναι σημαντικό να αλείψουμε όλη την επιφάνεια ώστε να πάρει παντού ομοιόμορφο χρώμα. Αν θέλουμε πασπαλίζουμε με λίγο σουσάμι.
Τα ψήνουμε για 15′ ή μέχρι να φουσκώσουν και να ροδίσουν.
Σε ένα μικρό bowl ρίχνουμε την ντομάτα, το κρεμμύδι, το αγγούρι, το ξύδι, αλατοπίπερο και το ελαιόλαδο, Ανακατεύουμε καλά και δοκιμάζουμε. Βάζουμε την σαλάτα στο ψυγείο.
Ψήνουμε τα λουκάνικα για 12-15 λεπτά σε ηλεκτρική ψησταριά ή στο τηγάνι. Δεν θέλουμε να ξεροψηθούν και να χάσουν τα υγρά τους.
Για το συναρμολόγηση, ανοίγουμε ένα ψωμάκι στα δύο χωρίς όμως να το κόψουμε. Βάζουμε πρώτα καρότο, μετά το λουκάνικο, δίπλα την σαλάτα που έχουμε φτιάξει και από πάνω μπόλικη μαγιονέζα.
{{< /steps >}}