---
date: 2020-04-19
draft: false
image: https://i.imgur.com/ayiCu3S.jpg
title: "Πίτα rigatoni με τρία τυριά"
type: post
categories:
- "Ζυμαρικά"
- "Συνταγές"
- "Πίτες & τάρτες"
- "Κρέας"
---

{{< intro >}}
Δεν έχετε βαρεθεί το παραδοσιακό παστίτσιο; (η απάντηση εννοείται πως πρέπει να είναι ΟΧΙ ποιος μπορεί να βαρεθεί το παστίτσιο αλλά κάπως έπρεπε να αρχίσω)

Πρόκειται ουσιαστικά για μία πίτα που έχει σαν βάση rigatoni, μία στρώση τυριού, κιμά και ξανά τυρί. Εεεεε καλά θα πείτε σιγά το σπουδαίο. Όμως τα rigatoni εδώ τα στήνουμε όρθια!!! Έτσι φτιάχνουμε μία τούρτα μακαρονιών που πραγματικά είναι τρομερά εντυπωσιακή. Ίσως ακούγεται κουραστικό να στήσεις όλα αυτά τα μακαρόνια αλλά δεν παίρνει πάνω από 20 λεπτά και σας υπόσχομαι θα εντυπωσιάσετε όποιον δει αυτό το πιάτο.
{{< /intro >}}

{{< alternatives >}}Καλό είναι να μην χρησιμοποιήσετε πέννες διότι είναι μικρότερες και θα είναι δύσκολο να σταθούν όρθιες. Επιπλέον αντί για cottage cheese μπορείτε να χρησιμοποιήσετε ricotta και τότε θα μιλάμε για ένα καθαρά ιταλικό πιάτο γεμάτο απίστευτη γεύση.
{{< /alternatives >}}

{{< recipestats 
    duration="1 ώρα & 30 λεπτά"
    portions="8"
>}}

{{< ingredients >}}
1/2 κιλό μοσχαρίσιος κιμάς
3 κ. σούπας ελαιόλαδο + 1/2 φλιτζάνι
1 μέτριο κρεμμύδι, ψιλοκομμένο
1 σκελίδα σκόρδο, ψιλοκομμένη
70ml κόκκινο κρασί
400ml χυμό ντομάτας
1 ½ φλιτζάνια νερό
1 ξυλάκι κανέλας
3 μπαχάρια
αλάτι
φρεσκοτριμμένο πιπέρι
αποξηραμένη ρίγανη
1/2 κιλό rigatoni (1 συσκευασία)
2 κ. σούπας ελαιόλαδο
220gr cottage cheese (1 συσκευασία)
1 αυγό
65gr παρμεζάνα, τριμμένη
80gr mozzarella ξηρή, τριμμένη
{{< /ingredients >}}

{{< steps >}}
Σε ένα βαθύ τηγάνι ή μια κατσαρόλα ρίχνουμε 3 κ. σούπας ελαιόλαδο και ζεσταίνουμε σε δυνατή φωτιά.
Μόλις κάψει τσιγαρίζουμε τον κιμά σπάζοντας τον παράλληλα με μία ξύλινη κουτάλα σε κομματάκια μέχρι να ροδίσει, για περίπου 7-8 λεπτά. Προσέχουμε να μην ανακατεύουμε συνέχεια γιατί θα βγάλει όλα τα υγρά του και θα βράσει αντί να ψηθεί.
Προσθέτουμε το κρεμμύδι, το σκόρδο, την κανέλα, το αλάτι, το μπαχάρι, το πιπέρι, την ρίγανη και αφήνουμε να τσιγαριστούν όλα μαζί για τουλάχιστον 4-5 λεπτά μέχρι να μαλακώσει το κρεμμύδι.
Προσθέτουμε το κρασί, ανακατεύουμε και αφήνουμε να εξατμιστεί όλο το αλκοόλ.
Προσθέτουμε τον χυμό ντομάτας, το νερό και βράζουμε για περίπου 30 λεπτά, σε χαμηλή προς μέτρια φωτιά. με κλειστό το καπάκι της κατσαρόλας, μέχρι ο κιμάς να απορροφήσει τα περισσότερα υγρά του.
Μετά από 30 λεπτά προσθέτουμε το φλιτζάνι με το ελαιόλαδο και δοκιμάζουμε αν χρειάζεται περισσότερο αλάτι ή πιπέρι.
Βράζουμε για 10-15 λεπτά ακόμα μέχρι να χυλώσει ο κιμάς μας.
Μόλις είναι έτοιμος αφαιρούμε από την φωτιά.
Βράζουμε τα rigatoni σε μπόλικο αλατισμένο νερό ένα λεπτό λιγότερο από όσο αναγράφεται στην συσκευασία. Έτσι θα καταφέρουμε μετά το ψήσιμο να γίνουν al dente και κατά το στήσιμο να στέκονται ευκολότερα όρθια.
Σουρώνουμε και ρίχνουμε αμέσως 1 κ. σούπας ελαιόλαδο ώστε να μην κολλήσουν μεταξύ τους. Ανακατεύουμε καλά προσέχοντας να μην σπάσουμε τα μακαρόνια μας.
Ρίχνουμε την παρμεζάνα και συνεχίζουμε το ανακάτεμα προσεκτικά.
Σε μία φόρμα με αποσπώμενη βάση, διαμέτρου 26cm, ρίχνουμε την άλλη κουταλιά ελαιόλαδο και φροντίζουμε να λαδώσουμε καλά όλη την φόρμα.
Παίρνετε ένα ένα τα rigatoni και τα τοποθετείτε όρθια στην φόρμα το ένα δίπλα στο άλλο. Συνεχίζεται μέχρι να γεμίσει όλη η φόρμα και να μην μην υπάρχουν καθόλου κενά μεταξύ τους. Θέλουμε να χωρέσουν όσα περισσότερα μακαρόνια γίνεται χωρίς όμως να τα σπάσουμε ή να τα πιέζουμε.
Σε ένα bowl ανακατεύουμε το cottage cheese με το αυγό. Περιχύνουμε την φόρμα και φροντίζουμε το τυρί να πάει παντού.
Ρίχνουμε από πάνω τον κιμά. Με τα δάκτυλα μας πιέζουμε στις τρύπες των μακαρονιών ώστε ο κιμάς να πάει μέσα τους και να τα γεμίσει.
Ψήνουμε για 15 λεπτά σε προθερμασμένο φούρνο στους 200°C.
Βγάζουμε από τον φούρνο, ρίχνουμε την τριμμένη mozzarella και συνεχίζουμε το ψήσιμο για άλλα 15 λεπτά ή μέχρι να λιώσει το τυρί αλλά να μην πάρει χρώμα.
Βγάζουμε από τον φούρνο, αφήνουμε να κρυώσει 5 λεπτά και ξεφορμάρουμε.
{{< /steps >}}