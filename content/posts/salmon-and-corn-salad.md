---
date: 2020-09-20
draft: false
image: https://i.imgur.com/CaFevt6.jpg
title: "Σαλάτα με σολομό με καλαμπόκι"
type: post
categories:
- "Ψάρια & θαλασσινά"
- "Συνταγές"
- "Λαχανικά"
- "Σαλάτες"
---

{{< intro >}}
Μιλάμε για την απόλυτα δροσιστική & υγιεινή σαλάτα! Ο σολομός, ένα από τα φανταστικότερα υλικά για μαγείρεμα, γίνεται τόσο μαλακός και μαζί με τα φρέσκα λαχανικά κάνει μία εξαιρετική σαλάτα, απόλυτα healthy και απείρως νόστιμη.

Η ιδέα προέκυψε από ένα άρθρο που διάβασα σχετικά με διάφορα ψάρια ceviche και τι συνδυασμούς μπορεί να κάνει κανείς. Εκεί είχε και για το σολομό που τον έκανε με ντομάτα και λεμόνι. Εγω λοιπόν επειδή δεν πολυαγαπώ το ceviche, πήρα αυτή την βάση και έφτιαξα μία σαλάτα στα δικά μου μέτρα. Το αποτέλεσμα ήταν εξαιρετικό αλλά θα περιμένω και την δικιά σας άποψη.
{{< /intro >}}

{{< alternatives >}}Τον σολομό τον ψήνουμε για 25-30 λεπτά μέσα σε λαδόκολλα. Έχουμε στο site μιά εξαιρετική συνταγή για σολομό στην λαδόκολλα με λαχανικά που αξίζει να την δοκιμάσετε. Ο τρόπος μαγειρέματος είναι ακριβώς ο ίδιος. Επίσης αν δεν έχετε φρέσκο κρεμμυδάκι μπορείτε να το αντικαταστήσετε με ξερό αλλά πρέπει να το κόψετε εξαιρετικά ψιλοκομμένο. Επιπλέον, χρησιμοποίησα ένα πιπέρι που βρήκα στα γνωστά μπαχαρτζίδικα της εποχής. Είναι ένα λεμονοπίπερο που πραγματικά το άρωμα του θυμίζει λεμόνι και ξέρετε πόσο πάει το λεμόνι με το ψάρι. Προφανώς και ένα απλό μαύρο πιπέρι θα ταιριάζει. Τέλος, θα σας παρότρυνα να χρησιμοποιήσετε φρέσκο καλαμπόκι αλλά την ίδια δουλειά θα κάνει και το κατεψυγμένο. ΚΑΛΗ ΣΑΣ ΟΡΕΞΗ!
{{< /alternatives >}}

![Σαλάτα με σολομό με καλαμπόκι](https://i.imgur.com/uRN4WxI.jpg "Σαλάτα με σολομό με καλαμπόκι")

{{< recipestats 
    duration="30 λεπτά"
    portions="4"
>}}

{{< ingredients >}}
500gr φρέσκος σολωμός
1 κ.σούπας ελαιόλαδο
αλάτι
λεμονοπίπερο
μαύρο πιπέρι
2 μεγάλα φρέσκα καλαμπόκια (500gr)
1 ντομάτα (250gr)
1 μεγάλο φρέσκο κρεμμύδι, ψιλοκομμένο
1 1/2 μεγάλο αβοκάντο, κομμένο σε κυβάκια
χυμό από 1 1/2 lime
{{< /ingredients >}}

{{< steps >}}
Βράζουμε τα καλαμπόκια σε μπόλικο αλατισμένο νερό για 15 λεπτά.
Σουρώνουμε και όταν κρυώσουν ελαφρά ώστε να μπορούμε να τα πιάσουμε, με ένα κοφτερό μαχαίρι ξεχωρίζουμε τους σπόρους από τον κορμό κρατώντας το καλαμπόκι κάθετα και κόβοντας από πάνω προς τα κάτω σχεδόν σύριζα στον κορμό.
Προθερμαίνουμε τον φούρνο στους 200°C. 
Κόβουμε 2 μεγάλα φύλλα λαδόκολλας και τα αλείφουμε με το ελαιόλαδο.
Ρίχνουμε  αλάτι και λεμονοπίπερο τα φιλέτα σολομού και από τις δύο πλευρές.
Κλείνουμε τα πακέτα καλά, χωρίς να πιέζουμε το ψάρι, ώστε να μην εξατμίζονται όλα τα υγρά του φαγητού και στεγνώσει. Θέλουμε το ψάρι να ψηθεί στους ατμούς του.
Ψήνουμε στον φούρνο για 20-25 λεπτά. 
Μόλις είναι έτοιμο, αφαιρούμε από τον φούρνο, ανοίγουμε τις λαδόκολλες και αφήνουμε 5 λεπτά να κρυώσουν ώστε να μπορούμε, χωρίς να καούμε, να αφαιρέσουμε τα κόκκαλα.
Αφαιρούμε προσεκτικά τα κόκκαλα, αν υπάρχουν, και κόβουμε σε σχετικά μεγάλα κομμάτια.
Κόβουμε την ντομάτα στην μέση και αφαιρούμε όσα περισσότερα σπόρια μπορούμε. Κόβουμε σε κύβους.
Σε ένα bowl ρίχνουμε όλα τα λαχανικά μας. Προσθέτουμε και το σολωμο.
Ρίχνουμε τον χυμό από τα limes, αλάτι, μαύρο πιπέρι και δοκιμάζουμε. Προσαρμόζουμε την γεύση στα γούστα μας. Αν θέλουμε μπορούμε να προσθέσουμε λίγο ελαιόλαδο.
{{< /steps >}}