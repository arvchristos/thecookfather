---
date: 2020-04-10
draft: false
image: https://i.imgur.com/QXrmvTw.jpg
title: "Fried Mortadella Sandwich"
type: post
categories:
- "Κρέας"
- "Συνταγές"
- "Μπύρες"
- "Διεθνής κουζίνα"
- "Αμερική"
- "Snack & Sandwich"
- "Stout"
- "Ζύμες"
---

{{< intro >}}
Ωπ! Είδατε τι παίχτηκε εδώ; Αυτή την φορά δεν τηγανίσαμε κάποιο κομμάτι κρέατος ή ψαριού αλλά ΑΛΛΑΝΤΙΚΟ! Ναι ναι τηγανίσαμε μορταδέλα και πρέπει να σας πω ότι το αποτέλεσμα είναι πραγματικά απίστευτο. Αν κάτσει κανείς και το σκεφτεί δεν κάναμε τίποτα παραπάνω να από το να μαγειρέψουμε ένα ήδη καρυκευμένο κρέας και απλά το φέραμε στα δικά μας μέτρα και γεύσεις. Βέβαια η ιδέα δεν ήρθε ουρανοκατέβατη. Στην Αμερική υπάρχει το Fried Bologna Sandwich (ή Baloney sandwich) όπου mortadella bologna τηγανίζεται και μπαίνει σε λευκό ψωμί μαζί με μαγιονέζα, ketchup και μουστάρδα. Σε άλλα μέρη της χώρας προσθέτουν τυρί, πίκλες, ντομάτα ή κρεμμύδι. Στην εν λόγω συνταγή βέβαια έχουμε κάνει μερικές αλλαγές και αυτό επειδή θέλω να σας δώσω μία εκπληκτική συνταγή για ψωμάκια brioche που γίνονται στο άψε σβήσε. Όμως το καλύτερο δεν το έχω πει ακόμα….το sandwich αυτό συνδυάζεται άψογα με μία απ’ τις κλασσικότερες και πιο αγαπημένες μου stout μπύρες…την Guinness Draught Stout.

Είναι η πρώτη stout για την οποία σας γράφω αν και πιστεύω ότι είναι τόσο γνωστή που δεν χρειάζεται να πούμε πολλά. Ο ορισμός της Irish Stout με σήμα κατατεθέν την άρπα (που την έχει και γνωστή αεροπορική εταιρεία της ίδιας χώρας), σήμα που κατευθείαν μας θυμίζει Δουβλίνο. Είναι η ίδια συνταγή από το 1959 όπου δημιουργήθηκε ως φόρος τιμής στον Arthur Guinness και την επιτυχία του να μισθώσει το 1759 για 9000(!!!) χρόνια το οικόπεδο όπου είχε δημιουργήσει την ζυθοποιία και παρήγαγε το κριθάρι. Ο πραγματικά κρεμώδης αφρός και σώμα είναι αυτά που της δίνουν ένα πόντο παραπάνω από τις άλλες stout της κατηγορίας. Αυτή την βελούδινη υφή την έχουν πετύχει με ένα μείγμα αζώτου και διοξειδίου του άνθρακα. Βαθύ σκούρο προς ρουμπινί χρώμα και γεύση από έντονα καβουρδισμένο κριθάρι, με εξαιρετική ισορροπία ανάμεσα σε γλυκό και πικρό. Άρωμα που προέρχεται από το καβούρδισμα του κριθαριού αλλά έχει και μερικές νότες καφέ. Οι Guinness λέει πως υπάρχουν 6 βήματα για το πως να ρίξεις την μπύρα στο ποτήρι ώστε να έχει τον σωστό αφρό που θα διαρκέσει πολύ, το σωστό σώμα και να αναδίδει σωστά τα αρώματα της. Μπορείτε να μπείτε στο site της και να δείτε βήμα βήμα το σχετικό βίντεο. Μαγειρικά τώρα νομίζω ότι όλοι συμφωνούμε ότι σαν stout που σέβεται τον εαυτό της ταιριάζει άψογα με κρέας. Εγώ θέλω να γίνω πιο συγκεκριμένος και να πω ότι πιστεύω πως πάει πολύ με BBQ sauces σε ψητά κρέατα αλλά και με τηγανητά κρέατα. Γράφοντας αυτό το άρθρο βέβαια σκέφτομαι ότι έχει και ελάχιστες πιθανότητες αποτυχίας με καπνιστές γεύσεις καθώς και με αγγλικές κλασσικές κρεατόπιτες. Αν δοκιμάσετε κάτι ενδιαφέρον πείτε μας!
{{< /intro >}}

{{< alternatives >}}Ας ξαναγυρίσουμε στην συνταγή. Όλο το concept γίνεται πρώτα απ’όλα για να σας δώσω αυτή την συνταγάρα για τα ψωμάκια και δευτερευόντως για να σας βάλω στο σκεπτικό να βάλετε στης συνταγές και αλλαντικά που πρώτα τα έχετε τηγανίσει ή ψήσει. Εγώ στο δικό μου sandwich δεν ακολούθησα την πεπατημένη αλλά έβαλα λάχανο και πιπεριά τουρσί, gouda, ντομάτα και μουστάρδα πικάντικη. Η επιλογή δική σας! Το μόνο που πρέπει να προσέξετε είναι το γάλα να είναι χλιαρό και όχι καυτό γιατί μπορεί να κάψει την μαγιά και να μην φουσκώσουν τα ψωμάκια. Πρέπει όμως να είναι χλιαρό ώστε να δράσει η μαγιά και να φουσκώσουν γρήγορα. ΚΑΛΗ ΟΡΕΞΗ!
{{< /alternatives >}}

{{< recipestats 
    duration="1 ώρα"
    portions="8 sandwiches"
>}}

{{< ingredients >}} 
570gr γάλα light, χλιάρο
2 φακελάκια ξηρή μαγιά
50gr ζάχαρη κρυσταλλική
160gr λιωμένο βούτυρο, χλιαρό
2 μεγάλα αυγά, σε θερμοκρασία δωματίου + 1 κρόκο για το άλειμμα των ψωμιών
1,2 kg αλεύρι για όλες τις χρήσεις
2 1/3 κ.γλυκού αλάτι
800gr μορταδέλα
1 κ. σούπας ελαιόλαδο
8 φέτες τυρί gouda
λάχανο τουρσί
πιπεριές τουρσί
8 κ.γλυκού μουστάρδα πικάντικη
1 μεγάλη ντομάτα, κομμένη σε λεπτές ροδέλες
{{< /ingredients >}}

{{< steps >}}
Βάζουμε στον κάδο του μίξερ το γάλα, τη μαγιά, τη ζάχαρη, ανακατεύουμε καλά και αφήνουμε 10 λεπτά να δράσει η μαγιά.
Προσθέτουμε το βούτυρο και τα 2 αυγά και τα χτυπάμε ελαφρά όλα μαζί με ένα σύρμα χειρός.
Βάζουμε το μίξερ σε χαμηλή ταχύτητα και συνεχίζουμε το χτύπημα με τον γάντζο. Προσθέτουμε σταδιακά και σιγά-σιγά το αλεύρι. Θέλουμε η ζύμη μας να είναι μαλακή και ελαστική. Εάν είναι αρκετά κολλώδης προσθέτουμε και άλλο αλεύρι κουταλιά-κουταλιά. Δεν ξεχνάμε όμως ότι θέλουμε η ζύμη να κολλά ελαφρά στα χέρια.
Αλευρώνουμε ελαφρά την επιφάνεια στην οποία θα δουλέψουμε το ζυμάρι μας.
Προθερμαίνουμε το φούρνο στους 220°C με αντιστάσεις και στρώνουμε με λαδόκολλα ένα μεγάλο ταψί.
Χωρίζουμε τη ζύμη σε 8 κομμάτια. Τα πλάθουμε σε μπάλες και τα τοποθετούμε στο ταψί, αφήνοντας αρκετή απόσταση μεταξύ τους. Αν θέλετε τα ψωμάκια σας μικρότερα αρκεί να χωρίσετε σε περισσότερα κομμάτια.
Χτυπάμε σε ένα μικρό bowl με το σύρμα τον κρόκο μαζί με λίγο νερό και αλείφουμε με αυτό την επιφάνεια των ψωμιών με ένα πινέλο. Είναι σημαντικό να αλείψουμε όλη την επιφάνεια ώστε να πάρει παντού ομοιόμορφο χρώμα το ψωμάκι.
Τα ψήνουμε για 15′ ή μέχρι να φουσκώσουν και να ροδίσουν.
Μόλις είναι έτοιμα βγάζουμε από τον φούρνο και αφήνουμε σε μία σχάρα ώστε να κρυώσουν.
Βάζουμε ένα μεγάλο αντικολλητικό τηγάνι σε δυνατή φωτιά. Προσθέτουμε 1/2 κ. σούπας ελαιόλαδο και αφήνουμε να κάψει καλά.
Έχουμε 2 επιλογές σχετικά με το πως θα ψήσουμε την μορταδέλα. Μπορούμε να φτιάξουμε 8 στοίβες των 100gr και να τις ψήσουμε όλες μαζί. Έτσι ενώ μέσα θα είναι πιο ζουμερό το αποτέλεσμά απ’εξω θα είναι πιο τραγανό συνεπώς θα έχουμε ένα πιο κρεατένιο σύνολο σε υφή και γεύση. Η άλλη επιλογή είναι να ψήσουμε κάθε μία φέτα ξεχωριστά για ένα πιο τραγανό σύνολο. Σε κάθε περίπτωση χωρίζουμε το κρέας μας σε δύο δόσεις ώστε να μην παραφορτώσουμε το τηγάνι και ψήνουμε ανάλογα και από τις δύο πλευρές. Όταν τελειώσουμε την πρώτη δόση, προσθέτουμε την υπόλοιπη 1/2 κ. σούπας ελαιόλαδο και επαναλαμβάνουμε την διαδικασία.
Για το στήσιμο κόβουμε ένα ψωμάκι στην μέση οριζόντια, αλείφουμε 1 κ. γλυκού μουστάρδα, την μορταδέλα, 1 φέτα gouda, μια φέτα ντομάτα και τέλος το λάχανο και την πιπεριά τουρσί.
{{< /steps >}}