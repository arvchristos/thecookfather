---
date: 2020-04-15
draft: false
image: https://i.imgur.com/loWeMT8.jpg
title: "Focaccia με δενδρολίβανο"
type: post
categories:
- "Ζύμες"
- "Συνταγές"
- "Διεθνής κουζίνα"
- "Ιταλία"
- "Vegetarian"
---

{{< intro >}}
Θα μπορούσε κανείς να πει ότι είναι η λαγάνα των Ιταλών. Βέβαια δεν την συνοδεύουν με χαλβά ούτε την μουλιάζουν στο λάδι της χωριάτικης σαλάτας αλλά έχει και αυτή την χάρη της. Δεν πασπαλίζουν με σουσάμι και μπορεί ο καθένας να της δώσει ό,τι γεύση επιθυμεί προσθέτοντας υλικά όπως ντοματίνια, βασιλικό, τυρί μέχρι και σταφύλια.
{{< /intro >}}

{{< alternatives >}}Συνήθως είναι τόσο πλατιά και λεπτή όσο η λαγάνα αλλά θα την δείτε και αρκετά αφράτη σαν μια πολύ χοντρή ζύμη για πίτσα ή και ακόμα περισσότερο. Επιπλέον, έχει έντονη την γεύση του ελαιόλαδου και του αλατιού. Γενικά πρόκειται για ένα «ψωμί» που αφήνει πραγματικά τεράστιο χώρο για πειραματισμούς. Και εννοείται ότι όσο πιο φρέσκια τόσο πιο νόστιμη!! ΚΑΛΗ ΣΑΣ ΟΡΕΞΗ!
{{< /alternatives >}}

![Focaccia με δενδρολίβανο](https://i.imgur.com/cvTdbY0.jpg "Focaccia με δενδρολίβανο")

{{< recipestats 
    duration="3 ώρες & 15 λεπτά"
    portions="6"
>}}

{{< ingredients >}} 
500gr αλεύρι σκληρό
1 φακελάκι ξηρή μαγιά
300mL χλιαρό νερό + 30mL για το ψήσιμο
2 πρέζες ζάχαρη κρυσταλλική
1 κ. γλυκού αλάτι + 1/2 κ. γλυκού για το ψήσιμο
50gr βρασμένη πατάτα, λιωμένη και σε θερμοκρασία δωματίου
25gr λιωμένο βούτυρο, σε θερμοκρασία δωματίου
4 κ.σούπας ελαιόλαδο + 50mL για το ψήσιμο
3 κλωνάρια δενδρολίβανο
{{< /ingredients >}}

{{< steps >}}
Σε ένα μικρό bowl ρίχνουμε 50 από τα 300mL νερό καθώς και την ξηρή μαγιά. Ανακατεύουμε καλά και αφήνουμε για 10 λεπτά μέχρι να ενεργοποιηθεί η μαγιά.
Στον κάδο του mixer ρίχνουμε το αλεύρι, τη ζάχαρη, τη 1 κ. γλυκού αλάτι, την πατάτα, το βούτυρο και τις 4 κ. σούπας ελαιόλαδο.
Χτυπάμε με τον γάντζο σε μέτρια ταχύτητα και προσθέτουμε σιγά-σιγά το υπόλοιπο νερό. Ίσως χρειαστεί να πάρει λίγο παραπάνω ή λίγο λιγότερο. Ζυμώνουμε μέχρι να έχουμε ένα μαλακό ζυμάρι που να μην να κολλάει. Η διαδικασία αυτή παίρνει 8-10 λεπτά.
Βάζουμε σε ένα λαδωμένο bowl, σκεπάζουμε με μεμβράνη και αφήνουμε στο ψυγείο για 2 ώρες να ξεκουραστεί και να φουσκώσει.
Λαδώνουμε καλά τον πάγκο εργασίας μας και με τη βοήθεια του πλάστη ανοίγουμε τη ζύμη σε ορθογώνιο σχήμα
Παίρνουμε ένα ταψί διαμέτρου 35×25 εκ. και τοποθετούμε λαδόκολλα την οποία λαδώνουμε ελαφρά ώστε να μην μας κολλήσει η ζύμη.
Βάζουμε το ζυμάρι επάνω της και απλώμ
Σε ένα μικρό bowl ανακατεύουμε τα υπόλοιπα 30mL νερό, 50mL ελαιόλαδο και 1/2 κ. γλυκού αλάτι και το ρίχνουμε πάνω στο μείγμα φροντίζοντας να πάει παντού.
Αφήνουμε να φουσκώσει για 30 λεπτά σκεπασμένο με μία πετσέτα.
Προθερμαίνουμε τον φούρνο στους 230°C.
Ψιλοκόβουμε τα φύλλα από 3 κλωνάρια δενδρολίβανο.
Όταν η ζύμη είναι έτοιμη την πιέζουμε με το δάχτυλο μας εκτός από τις άκρες έτσι ώστε να δημιουργήσουμε μικρά λακάκια. Πασπαλίζουμε με το ψιλοκομμένο δενδρολίβανο.
Ψήνουμε για 20-25  μέχρι να ροδίσει και να φουσκώσει.
{{< /steps >}}