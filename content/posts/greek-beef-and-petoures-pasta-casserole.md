---
date: 2023-05-31
draft: false
image: https://imgur.com/a/NHSCILz
title: "Μοσχαράκι γιουβέτσι με πέτουρες Καλαβρύτων στον φούρνο"
type: post
categories:
- "Ζυμαρικά"
- "Συνταγές"
- "Κρέας"

---

{{< intro >}}
Δεν ξέρω πόσα είδη ζυμαρικών υπάρχουν στην Ελλάδα. Δεν μπορώ να φανταστώ πόσα ζυμαρικά υπάρχουν που δεν έχω δοκιμάσει και πόσα πρέπει να φάω ακόμα προκειμένου να έχω ολοκληρωμένη άποψη...καταλαβαίνετε, δεν το κάνω για εμένα αλλά για το site!

Αυτή την φορά πήγαμε εκδρομή στα Καλάβρυτα. Όπως κάτσαμε σε ένα ταβερνάκι έγραφε στα πιάτα ημέρας "Πέτουρες με αγριογούρουνο στον φούρνο". Από τον τίτλο δεν καταλάβαινα τα πάντα διότι δεν είχα ξαναδεί πέτουρες αλλά ούτε έχω ξανακούσει κιόλας για αυτό το ζυμαρικό. Γενικά η περιοχή των Καλαβρύτων είναι μία περιόχη που βγάζει σχεδόν τα πάντα, από όσπρια και γαλακτοκομικά μέχρι ζυμαρικά οπότε κάπου χάνεσαι με τόσα προϊόντα. 

Οι πέτουρες λοιπόν είναι ένα μεγάλο κοντό χυλοπιτάκι. Περίπου διπλάσιο σε μέγεθος και πάχος από το κλασσικό μικρό χυλοπιτάκι και όταν μαγειρεύεται και φπυσκώνει έχει φανταστικό δάγκωμα. Φτιάχνετε με αυγό, σιμιγδάλι και αλέυρι και είναι ιδανικές για φαγητά γάστρας ή κοκκινιστά.
{{< /intro >}}

{{< alternatives >}}
Προφανώς και το φαγητό αυτό μπορείτε να το φτιάξετε με ό,τι ζυμαρικό θέλετε, ακόμα και με κριθαράκι αλλά είναι άλλο πράγα αν το κάνετε με χονδρές χυλοπίτες όπως αυτές. ΚΑΛΗ ΣΑΣ ΟΡΕΞΗ! 
{{< /alternatives >}}

{{< recipestats 
    duration="1 ώρα & 30 λεπτά"
    portions="8-10"
>}}

{{< ingredients >}} 
1kg μοσχάρι σπαλονουά, κομμένο σε μέτριους κύβους
500gr πέτουρες
150mL ελαιόλαδο
1 μεγάλο κρεμμύδι, χονδροκομμένο 
2 σκελίδες σκόρδο, ψιλοκομμένο
350 mL κόκκινο κρασί
1 κ.σούπας τοματοπελτές
600gr ντοματάκια κονκασέ (1 1/2 κονσέρβα)
1,5 - 2l βραστό νερό
αποξηραμένη ρίγανη
1 δαφνόφυλλο
5-6 κόκκους μπαχάρι
αλάτι
μαύρο πιπέρι
{{< /ingredients >}}

{{< steps >}}
Στεγνώνουμε το κρέας καλά με απορροφητικό χαρτί και αλατοπιπερώνουμε κάλά .
Βάζουμε μια μεγάλη κατσαρόλα σε μέτρια προς δυνατή φωτιά, ρίχνουμε το ελαιόλαδο και την αφήνουμε να κάψει πολύ καλά. Μόλις κάψει, βάζουμε και τσιγαρίζουμε το κρέας, μέχρι να ροδίσει ομοιόμορφα από όλες τις πλευρές. Είναι σημαντικό να ροδίσει καλά το κρέας γιατί έτσι το φαγητό έχει περισσότερη γεύση. Επίσης, καλό είναι να είναι σε μία μόνο στρώση το κρέας προκειμένου να μην πέσει πολύ η θερμοκρασία και αρχίσει να βράζει και όλα τα κομμάτια να ακουμπάνε στο καυτό λάδι. Αν αυτό δεν γίνεται προτιμάμε να κάνουμε την διαδικασία σε δύο δόσεις.
Βγάζουμε το κρέας σε ένα bowl και ρίχνουμε το κρεμμύδι. Σοτάρουμε για 3 - 4 λεπτά, ανακατεύοντας τακτικά, μέχρι να μαλακώσει. Προσθέτουμε και το σκόρδο και συνεχίζουμε το σοτάρισμα για 30 δευτερόλεπτα, προσέχοντας να μη πάρει πολύ σκούρο χρώμα.
Βάζουμε ξανά το κρέας στην κατσαρόλα και προσθέτουμε τον τοματοπελτέ. Ανακατεύουμε πολύ καλά για 1-2 λεπτά ώστε να πάει παντού ο πελτές και σβήνουμε με το κρασί. Το αφήνουμε να μαγειρευτεί για 2 - 3 λεπτά για να εξατμιστεί το αλκοόλ και ρίχνουμε την ντομάτα κονκασέ.
Προσθέτουμε 1 λίτρο από το νερό και τη δάφνη με το μπαχάρι. Οταν πάρει μία βράση, χαμηλώνουμε τη φωτιά σε μέτρια, αλατοπιπερώνουμε, σκεπάζουμε την κατσαρόλα και σιγομαγειρεύουμε για 1 ώρα ή μέχρι να μαλακώσει καλά το κρέας.
Προθερμαίνουμε το φούρνο στους 200° C.
Όταν το κρέας έχει μαλακώσει αρκετά δειάζουμε προσεκτικά όλο το περιεχόμενο της κατσαρόλας σε ένα βαθύ ταψί.
Προσθέτουμε τις χυλοπίτες και τις απλώνουμε προσεκτικά στο υγρό του ταψιού.
Ρίχνουμε το υπόλοιπο νερό. Αν μας φαίνεται πολύ μπορούμε να ρίξουμε αρχικά το μισό και κατά την διάρκεια του ψησίματος αν χρειάζεται να προσθέσουμε το υπόλοιπο.
Βάζουμε το ταψί στο μεσαίο ράφι του φούρνου και ψήνουμε το γιουβέτσι για περίπου 20 λεπτά ή μέχρι να γίνουν οι πέτουρες.
Βγάζουμε το ταψί από το φούρνο και αφήνουμε το φαγητό να ξεκουραστε για 15 λεπτά. Δοκιμάζουμε και διορθώνουμε το αλατοπίπερο.
Σερβίρουμε με λίγο ελαιόλαδο και μπόλικη τριμμένη μυζήθρα.
{{< /steps >}}