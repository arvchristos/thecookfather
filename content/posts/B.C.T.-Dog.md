---
date: 2020-04-10
draft: false
image: https://i.imgur.com/sHXS93a.jpg
title: "B.C.T. Dog"
type: post
categories:
- "Κρέας"
- "Συνταγές"
- "Snack & Sandwich"
- "Ένα σκεύος"
- "Διεθνής κουζίνα"
- "Αμερική"
- "Ζύμες"
---

{{< intro >}}
Σίγουρα θα έχετε ακουστά τα BLT Sandwiches. Είναι αυτά που κυριολεκτικά περιέχουν μόνο ντομάτα, μαρούλι και πολύ bacon. Άντε αν αυτός που το φτιάχνει είναι στο τσακίρ κέφι βάζει και μαγιονέζα. Σίγουρα όμως όλοι γνωρίζετε το hot dog! Έτσι προέκυψε και η δική μου καλοκαιρινή εκδοχή αυτών των δύο. Ένα hot dog με χωριάτικο λουκάνικο, ντομάτα, bacon αλλά αντί για μαρούλι, καρότο. Εννοείται πως από ένα hot dog που σέβεται τον εαυτό του δεν θα έλειπε μπόλικη μαγιονέζα, μουστάρδα, ketchup αλλά και καραμελωμένα κρεμμύδια.
{{< /intro >}}

{{< alternatives >}}Προφανώς το ίδιο νόστιμο θα βγει και με κλασσικά λουκάνικα Φρανκφούρτης. Για να τα μαγειρέψετε βράστε νερό. Μόλις βράσει ρίξτε 1 κ. γλυκού αλάτι και 1 κ. σούπας βούτυρο. Μόλις λιώσει το βούτυρο ρίξτε τα λουκάνικα, σβήστε την φωτιά και σκεπάστε την κατσαρόλα. Επίσης μπορείτε να ψήσετε το bacon στο τηγάνι και με το λίπος να τηγανίσετε τα λουκάνικα αλλά αξίζει να το δοκιμάσετε μία φορά μαγειρεμένο στο φούρνο. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="30 λεπτά"
    portions="6"
>}}

{{< ingredients >}} 
6 σπιτικά ψωμάκια για hot dog
2 μεγάλα χωριάτικα λουκάνικα, κομμένα στα 3
2 μέτρια κρεμμύδια, κομμένα σε λεπτές φέτες
2 κ. γλυκού ξύδι βαλσαμικό
1 μεγάλη πρέζα αλάτι
1 μεγάλη πρέζα καστανή ζάχαρη
2 κ. σούπας ελαιόλαδο
1 πρέζα αποξηραμένο θυμάρι
1 ντομάτα, κομμένη σε λεπτές φέτες
2 μικρά καρότα, τριμμένα στην χοντρή πλευρά του τρίφτη
12 φέτες bacon
σπιτική μαγιονέζα
μουστάρδα
{{< /ingredients >}}

{{< steps >}}
Προθερμαίνουμε τον φούρνο στους 200°C.
Σε ένα μεγάλο ταψί που έχουμε στρώσει με λαδόκολλα απλώνουμε τις φέτες του bacon
Ψήνουμε για 20 λεπτά, 10 από κάθε πλευρά ή μέχρι να πάρουν χρώμα.
Χαράζουμε τα κομμάτια λουκάνικου από την μία πλευρά μέχρι την μέση. Δεν θέλουμε να χαράξουμε τρομερά βαθιά γιατί έτσι θα κοπεί το λουκάνικο στα 2.
Βάζουμε ένα αντικολλητικό τηγάνι σε μέτρια προς δυνατή φωτιά να κάψει καλά.
Ρίχνουμε το ελαιόλαδο και αφήνουμε να ζεσταθεί. Προσθέτουμε τα κρεμμύδια, το αλάτι, το θυμάρι και αφήνουμε να σοταριστούν και να μαλακώσουν ανακατεύοντας ανά τακτά χρονικά διαστήματα ώστε να μην καούν
Όταν μαλακώσουν προσθέτουμε την ζάχαρη και ανακατεύουμε καλά ώστε να πάει η ζάχαρη παντού.
Όταν δούμε ότι η ζάχαρη έχει λιώσει ρίχνουμε το βαλσάμικο. Ανακατεύουμε καλά και συνεχίζουμε το ανακάτεμα μέχρι να εξαφανιστεί η μυρωδιά του ξυδιού. Όταν είναι έτοιμα αφαιρούμε από το τηγάνι και τα βάζουμε σε ένα bowl.
Ξαναβάζουμε το τηγάνι στην φωτιά και με τα υγρά που έχουν μείνει από τα κρεμμύδια σοτάρουμε σε μέτρια προς δυνατή φωτιά τα κομμάτια λουκάνικου μέχρι να πάρουν χρώμα από όλες τις πλευρές. Αν το τηγάνι μας είναι πολύ στεγνό προσθέτουμε 1 κ. σούπας ελαιόλαδο.
Σε ένα bowl βάζουμε το τριμμένο καρότο, προσθέτουμε μία κ. σούπας ελαιόλαδο και όσο αλάτι θέλουμε. Ανακατεύουμε καλά.
Για την συναρμολόγηση κόβουμε ένα ψωμάκι στην μέση και αλείφουμε λίγη μαγιονέζα στο εσωτερικό. Ξεκινάμε με λίγο καρότο στη βάση, συνεχίζουμε με 2 φέτες ντομάτα από την μία πλευρά του ψωμιού και ακριβώς απέναντι 2 φέτες bacon. Στην μέση βάζουμε το λουκάνικο και καραμελωμένα κρεμμύδια και από πάνω όση μουστάρδα και μαγιονέζα θέλουμε.
{{< /steps >}}