---
date: 2020-04-05
draft: false
image: https://i.imgur.com/mMresgn.jpg
title: "Πέννες με μπρόκολο, πιπεριές και 3 τυριά"
type: post
categories:
- "Ζυμαρικά"
- "Ένα σκεύος"
- "Συνταγές"
- "Vegetarian"
---

{{< intro >}}
Ωραίο πράγμα τα μακαρόνια…τόσο απλό και ταυτόχρονα τόσο πολύπλοκο. Βγαίνει σε χιλιάδες σχήματα και σε δεκάδες χρώματα . Μακρυά ή κοντά, λεπτά ή πιο χοντρά δεν έχει σημασία, είναι όλα τόσο νόστιμα.

Το πιο σπουδαίο βέβαια είναι ότι μπορεί κανείς να τα συνδυάσει με οτιδήποτε του έρθει στο μυαλό. Κρέας, ψάρι, λαχανικά….ακόμα ακόμα μπορούν να γίνουν μια απίστευτα δροσερή σαλάτα, μία πίτα ή κάτι ακόμα πιο φαντασμαγορικό όπως η τούρτα rigatoni.

Τώρα λοιπόν που τελειώνει σιγά σιγά η εποχή ενός από τα πιο ωραία λαχανικά, του μπρόκολου είναι ευκαιρία να φτιάξουμε τι άλλο….μία μακαρονάδα! Όπως καταλαβαίνετε δεν θα μπορούσαμε να διαλέξουμε άλλο είδος pasta από τις πέννες μιας και το κοντό τους σχήμα ταιριάζει απόλυτα με αυτό των λαχανικών μας.
{{< /intro >}}

{{< alternatives >}}Βέβαια εννοείται ότι μπορείτε να διαλέξετε όποιο άλλο κοντό σε σχήμα ζυμαρικό θέλετε. Φυσικά και μπορείτε να βάλετε όποιο άλλο λαχανικό θέλετε ή αντί για πιπεριές να βάλετε μανιτάρια. Τέλος, ξέρω ότι κάποιοι έχετε μία ιδιαίτερη απέχθεια στο Blue Cheese. Επειδή 80gr που έχει η συνταγή είναι υπέραρκετη ποσότητα για να αλλάξει όλο το πιάτο μπορείτε να μην το βάλετε…αλλά τότε θα έχετε μια συνταγή με 2 τυριά! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="25 λεπτά"
    portions="5-6"
>}}

{{< ingredients >}} 
1 συσκευασία πέννες (500gr) 
500gr μπρόκολο, μόνο τα μπουκετάκια
1 μικρό κρεμμύδι, ψιλοκομμένο
3 φρέσκα κρεμμυδάκια, ψιλοκομμένα
250gr κόκκινη πιπεριά, κομμένη σε ροδέλες
80gr μαργαρίνη ή 3 κ. σούπας ελαιόλαδο
150gr τριμμένη gouda
200gr τριμμένη γραβιέρα
80gr blue cheese, σπασμένο σε μικρά κομμάτια με το χέρι
250mL light κρέμα γάλακτος
αλάτι
μαύρο πιπέρι
πάπρικα (προαιρετικά)
{{< /ingredients >}}

{{< steps >}}
Βάζουμε νερό σε μία κατσαρόλα και το αφήνουμε να βράσει σε δυνατή φωτιά. Ταυτόχρονα γεμίζουμε ένα μεγάλο bowl με παγωμένο νερό και παγάκια. Ρίχνουμε τα μπουκετάκια μπρόκολου στο βραστό νερό και ζεματίζουμε για 3 λεπτά. Μεταφέρουμε κατευθείαν στο κρύο νερό. Μόλις κρυώσουν σουρώνουμε και στραγγίζουμε καλά.
Ζεσταίνουμε τη μαργαρίνη ή το ελαιόλαδο και σοτάρουμε τα πιπέρια, το κρεμμύδι και τα φρέσκα κρεμμυδάκια μέχρι να μαραθούν.
Προσθέτουμε το μπρόκολο και συνεχίζετε το σοτάρισμα για λίγο ακόμη.
Αλατοπιπερώνουμε, ανακατεύουμε καλά και αποσύρουμε από την φωτιά.
Βράζουμε τις πέννες σε μπόλικο αλατισμένο νερό σύμφωνα με τον χρόνο που αναγράφεται στην συσκευασία και τις σουρώνουμε.
Τις ξαναρίχνουμε στην κατσαρόλα μαζί με τα σοταρισμένα λαχανικά, όλα τα τυριά, την κρέμα γάλακτος και προσθέτουμε πιπέρι και πάπρικα.
Ξαναβάζουμε την κατσαρόλα σε χαμηλή φωτιά. Ανακατεύουμε και αφήνουμε για 2-3 λεπτά στη φωτιά μέχρι να λιώσουν τα τυριά.
Σερβίρουμε ζεστά πασπαλίζοντας με περισσότερο πιπέρι και πάπρικα.
{{< /steps >}}