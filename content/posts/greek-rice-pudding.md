---
date: 2020-04-15
draft: false
image: https://i.imgur.com/lWmu5g4.jpg
title: "Ρυζόγαλο"
type: post
categories:
- "Γλυκά"
- "Συνταγές"
- "Ένα σκεύος"
- "Vegetarian"
- "Ρύζι, ριζότο & κριθαράκι"
---

{{< intro >}}
Νομίζω όλοι έχουμε αυτή τη γεύση του ρυζόγαλου από την γιαγιά στο μυαλό μας. Είναι μια ανάμνηση που μας κάνει να χαμογελάμε. Εμένα προσωπικά μου θυμίζει πολλές μέρες στο σπίτι της γιαγιάς. Τόσο η μυρωδιά όταν μαγειρεύεται όσο και η γεύση είναι το κάτι άλλο.

Βέβαια το ρυζόγαλο δεν είναι γνωστό μόνο στην Ελλάδα. Σε χώρες της Ευρώπης όπως η Σουηδία, η Νορβηγία και η Δανία έχουν το ρυζόγαλο ως παραδοσιακό Χριστουγεννιάτικο γλυκό. Στην Ελλάδα ήταν ένα πολύ γνωστό γλύκισμα την περίοδο της Τουρκοκρατίας.
{{< /intro >}}

{{< alternatives >}}Δεν το είχα δοκιμάζει ποτέ ζεστό μέχρι τώρα. Το προτείνω ανεπιφύλακτα!! Εννοείται πως μπορείτε να το βάλετε σε μπολάκια και στο ψυγείο μέχρι να σφίξει ή ακόμα καλύτερα να δοκιμάσετε και τα δυο. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="40 λεπτά"
    portions="5"
>}}

{{< ingredients >}} 
250gr ρύζι γλασέ
500mL νερό
500mL γάλα πλήρες
400mL κρέμα γάλακτος light
200 γρ. ζάχαρη
2 κ. γλυκού εκχύλισμα βανίλιας
2 stick (ξυλάκια) κανέλας
κανέλα τριμμένη για το σερβίρισμα
{{< /ingredients >}}

{{< steps >}}
Σε μια κατσαρόλα, προσθέτουμε το ρύζι γλασέ, το νερό, το γάλα την κρέμα γάλακτος, τα stick κανέλας και την ζάχαρη.Καλό είναι να ξεκινήσουμε με το μισό νερό και κατά την διάρκεια να προσθέτουμε γιατί κάθε ποικιλία ρυζιού χρειάζεται διαφορετική ποσότητα υγρού για να βράσει.
Τοποθετούμε την κατσαρόλα σε μέτρια φωτιά και φέρνουμε σε βρασμό.
Μόλις πάρει μία βράση χαμηλώνουμε τη φωτιά και σιγοβράζουμε για 30-35 λεπτά, ανακατεύοντας συνεχώς ανά 2-3 λεπτά ώστε να μην κολλήσει το γάλα στον πάτο της κατσαρόλας και καεί.
Μόλις το ρύζι ξεκινήσει να πήζει και έχει βράσει, αφήνουμε την κατσαρόλα στην άκρη, βάζουμε ένα καπάκι και αφήνουμε να ξεκουραστεί για 5 λεπτά.
Είτε το σερβίρουμε ζεστό είτε το βάζουμε στα μπολάκια και στο ψυγείο.
Πασπαλίζουμε το ρυζόγαλο με μπολική κανέλα από πάνω.
{{< /steps >}}