---
date: 2020-04-10
draft: false
image: https://i.imgur.com/pjjoBFz.jpg
title: "Pancakes με λουκάνικο"
type: post
categories:
- "Κρέας"
- "Συνταγές"
- "Ζύμες"
- "Snack & Sandwich"
- "Ένα σκεύος"
- "Μπύρες"
- "Weiss"
---

{{< intro >}}
Ήρθε η ώρα να μιλήσουμε για μία ακόμα μπύρα, λίγο πιο ιδιαίτερη και δυσεύρετη αυτή την φορά. Θα μιλήσουμε για μία Weiss από την Κέα, βασικά για την μόνη τοπική μπύρα…την μπύρα Λέων, με έμβλημα, προφανώς, το λιοντάρι της Τζιάς. Η φάση με αυτή την μπύρα είναι πως μπορεί να την προμηθευτεί κανείς μόνο από τον Αρισταίο, ένα υπέροχο μαγαζί με τοπικά προϊόντα στην Ιουλίδα. Οπότε ίσως μιλάμε για τον ορισμό του τοπικού προϊοντος. Θολή μπύρα με χρώμα ξανθό και 5,5% αλκοόλ δεν έχει να ζηλέψει τίποτα από τις κλασσικές weiss. Φυσικά η βύνη από κριθάρι παίζει τον σημαντικότερο ρόλο αφού η γεύση της και το άρωμα κριθαριού είναι πραγματικά έντονο. Με λίγα λόγια με την πρώτη γουλιά σκέφτεται κανείς ¨να μια κλασσική Weiss». Αν είσαι λάτρης αυτής απλά θα την λατρέψεις, αν πάλι δεν είσαι αξίζει να την δοκιμάσεις. Οπότε σαν Weiss που σέβεται τον εαυτό της δεν μπορεί να συνοδευτεί με κάτι άλλο πέρα από ΚΡΕΑΣ και επειδή οι μπύρες αυτές θυμίζουν Γερμανία θέλουν ΛΟΥΚΑΝΙΚΟ!
{{< /intro >}}

{{< alternatives >}}Όμως ας πούμε δύο λόγια και για το φαγητό μας. Ουσιαστικά αν βγάλετε το λουκάνικο μιλάμε για την κλασσική συνταγή των pancakes. Επίσης μπορείτε να βάλετε πραγματικα ΟΣΟ ΛΟΥΚΑΝΙΚΟ ΘΕΛΕΤΕ. Εγώ έβαλα μόλις 200gr διότι ήθελα απλά να υπάρχουν μπουκιές με λουκάνικο και να είναι το γεύμα μου λίγο πιο ελαφρύ. Μια εξαιρετική ιδέα είναι να το κόψετε σε κυβάκια και να πασπαλίσετε τα pancakes σας ώστε να υπάρχει παντού λουκάνικο. Επίσης μην φοβηθείτε να βάλετε αλεύρι. Πρέπει το μείγμα να είναι σφιχτό ώστε να παίρνει σχήμα στο τηγάνι. Μπορείτε πραγματικά να πειραματιστείτε με ό,τι θέλετε. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="20 λεπτά"
    portions="12 pancakes"
>}}

{{< ingredients >}} 
350gr αλεύρι που φουσκώνει μόνο του
500mL γάλα light
2 αυγά
25gr ζάχαρη άχνη
50gr μαργαρίνη, λιωμένη + λίγη ακόμα για το άλειμμα του τηγανιού
αλάτι
2 κ. γλυκού baking powder
2 κάψουλες βανίλια ή 1 κ. γλυκού εκχύλισμα βανίλιας
200gr χωριάτικο λουκάνικο, κομμένο σε κυβάκια ή ροδέλες
{{< /ingredients >}}

{{< steps >}}  
Βάζουμε ένα αντικολλητικό τηγάνι σε δυνατή φωτιά και ρίχνουμε το λουκάνικο όσο ακόμα το τηγάνι είναι κρύο. Με αυτό τον τρόπο το λουκάνικο θα βγάλει το περισσότερο λίπος του και θα πάρει ομοιόμορφο χρώμα. Σοτάρουμε μέχρι να πάρει χρώμα και από τις δύο πλευρές.
Μόλις είναι έτοιμα αφαιρούμε τα λουκάνικα από το τηγάνι σε ένα bowl. Καθαρίζουμε προσεκτικά το τηγάνι από το περισσευούμενο λίπος και το αφήνουμε στην άκρη.
Σε ένα μεγάλο bowl ρίχνουμε τα αυγά, το γάλα και την μαργαρίνη. Ανακατεύουμε καλά, με ένα σύρμα χειρός, μέχρι να διαλυθούν τα αυγά και να ομογενοποιηθεί το μείγμα. Αν χρησιμοποιήσουμε εκχύλισμα βανίλιας το προσθέτουμε και αυτό στο μείγμα των αυγών.
Σε ένα δεύτερο bowl κοσκινίζουμε το αλεύρι, την άχνη ζάχαρη και προσθέτουμε το baking powder, την βανίλια και το αλάτι.
Ρίχνουμε το στερεό μείγμα στο μείγμα των υγρών και ανακατεύουμε καλά να διαλυθεί το αλεύρι και να έχουμε ένα σχετικά σφιχτό μείγμα. Αφήνουμε στην άκρη να φουσκώσει.
Βάζουμε το τηγάνι σε μέτρια φωτιά και προσθέτουμε ελάχιστη μαργαρίνη ίσα ίσα να βουτυρώσουμε το τηγάνι
Ρίχνουμε προσεκτικά με μία μικρή κουτάλα για σούπα λίγο από το μείγμα και από πάνω πασπαλίζουμε με το λουκάνικο.
Τηγανίζουμε για 1-2 λεπτά μέχρι να πάρει χρώμα και να ξεκολλάει με ευκολία από το τηγάνι για να την γυρίσουμε.
Επαναλαμβάνουμε για τα υπόλοιπα pancakes.
Σερβίρουμε με πράσινα σαλάτα, ψιλοκομμένη ντομάτα και κρεμμύδι και τηγανιτό αυγό.
{{< /steps >}}