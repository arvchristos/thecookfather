---
date: 2020-04-23
draft: false
image: https://i.imgur.com/fX1gDFx.jpg
title: "Ζυμαρόπιτα"
type: post
categories:
- "Ζύμες"
- "Συνταγές"
- "Πίτες & τάρτες"
- "Vegetarian"
---

{{< intro >}}
Μου αρέσουν πολύ οι παραδοσιακές συνταγές! Δείχνουν τον τρόπο με τον οποίο οι άνθρωποι της κάθε περιοχής μεγάλωσαν και έμαθαν να συντηρούν την παραγωγή τους. Το ακόμα πιο εντυπωσιακό στην παράδοση ενός λαού είναι πως οι επιμέρους περιοχές έχουν διαφορετικά ήθη και έθιμα που τους κάνουν να ξεχωρίζουν. Έτσι και οι συνταγές…μπορεί το ίδιο φαγητό να διαφέρει τόσο από περιοχή σε περιοχή.

Όμως για να γυρίσω στην συνταγή μας, παίζοντας τάβλι με έναν φίλο συζητάγαμε ως συνήθως για φαγητό…και καθώς έλεγε ο καθένας τα δικά του μου λέει «Μ’αρέσει πάρα πολύ η ζυμαρόπιτα». Εεεεε μου έκανε ένα τρομερό κλίκ και από εκείνη την ώρα δεν μπορώ να το βγάλω από το μυαλό μου. Βλέπετε είναι μια συνταγή που απαιτεί 10 λεπτά μαγείρεμα και 50 λεπτά αναμονή….10 λεπτά μαγείρεμα!!!
{{< /intro >}}

{{< alternatives >}}Θα σας δώσω την κλασική συνταγή για την Γιαννιώτικη ζυμαρόπιτα με την διαφορά ότι εγώ πρόσθεσα και αποξηραμένη ρίγανη. Το άρωμα της είναι εξαιρετικό. Μπορείτε επίσης να προσθέσετε λιαστή ντομάτα και ελιές. Ό,τι και να επιλέξετε ΚΑΛΗ ΣΑΣ ΟΡΕΞΗ!
{{< /alternatives >}}

![Ζυμαρόπιτα](https://i.imgur.com/xf6TGI8.jpg "Ζυμαρόπιτα")

{{< recipestats 
    duration="1 ώρα"
    portions="12 κομμάτια"
>}}

{{< ingredients >}} 
2 αυγά
200gr στραγγιστό γιαούρτι 2%
250mL νερό
300mL πλήρες γάλα
500gr αλεύρι για όλες τις χρήσεις
αλάτι
2 μεγάλες πρέζες αποξηραμένη ρίγανη (προαιρετικά)
30mL ελαιόλαδο
βούτυρο για το άλειμμα του ταψιού
300gr φέτα
{{< /ingredients >}}

{{< steps >}}
Προθερμαίνουμε τον φούρνο στους 250°C.
Χτυπάμε ελαφρά τα αυγά και τα ανακατεύουμε με το γιαούρτι, το νερό το γάλα και το αλάτι.
Προσθέτουμε το αλεύρι σε δόσεις και ανακατεύουμε κάθε φορά.
Προσθέτουμε την ρίγανη και την μισή φέτα τριμμένη σε μικρά και μεγάλα κομμάτια.
Βουτυρώνουμε ένα ταψί μεγέθους 35Χ40 εκ. και ρίχνουμε το λάδι.
Βάζουμε το ταψί στον φούρνο να κάψει καλά για 10-15 λεπτά.
Μόλις είναι έτοιμο βγάζουμε από τον φούρνο και ρίχνουμε το μείγμα.
Χαμηλώνουμε το φούρνο στους 200°C.
Τρίβουμε την υπόλοιπη φέτα από πάνω.
Ψήνουμε μέχρι να ροδίσει και να ψηθεί για περίπου 40 λεπτά.
Μόλις είναι έτοιμη βγάζουμε από τον φούρνο και αφήνουμε να κρυώσει ελαφρά.
{{< /steps >}}