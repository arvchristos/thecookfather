---
date: 2020-04-15
draft: false
image: https://i.imgur.com/jMShXjS.jpg
title: "Πανσέτες στο φούρνο με πατάτες"
type: post
categories:
- "Κρέας"
- "Πατάτες"
- "Συνταγές"
---

{{< intro >}}
Θυμάστε μία συνταγή που είχα ανεβάσει πρόσφατα με κάτι πραγματικά φανταστικές πανσέτες με πορτοκάλι; Εκεί σας είχα πει ότι έρχεται και μία ακόμα συνταγή με αυτές τελείως διαφορετική από την πρώτη. Έτσι αντί για τηγάνι χρησιμοποίησα φούρνο και αν και τις μαρίναρα με τον ίδιο τρόπο έφτιαξα ένα από τα κλασσικότερα πιάτα της ελληνικής κουζίνας αλλά αντί για κοτόπουλο ή μπριζόλες έβαλα πανσέτα.
{{< /intro >}}

{{< alternatives >}}Το αποτέλεσμα…; Αλήθεια πρέπει να το δοκιμάσετε για να καταλάβετε πόσο νόστιμες γίνονται οι πατάτες όταν τις ψήνει κανείς με ένα τέτοιο κομμάτι κρέας. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="45 λεπτά"
    portions="4-5"
>}}

{{< ingredients >}} 
1 κιλό πανσέτες, κομμένες σε χοντρές φέτες
170mL ελαιόλαδο
2 μεγάλες πρέζες αποξηραμένη ρίγανη + 1 κ. γλυκού για τις πατάτες
αλάτι
μαύρο πιπέρι
2 κ.σούπας μουστάρδα
χυμό από 1 λεμόνι
1,2 κιλό πατάτες
3 σκελίδες σκόρδο
2 κλωνάρια φρέσκο δενδρολίβανο
{{< /ingredients >}}

{{< steps >}}
Σε ένα μεγάλο bowl βάζουμε τις πανσέτες. Προσθέτουμε 60mL ελαιόλαδο, τις 2 πρέζες ρίγανη καθώς και αλατοπίπερο. Επειδή είναι η μόνη φάση που μπορούμε να αλατίσουμε το κρέας μας, ρίχνουμε αλάτι χωρίς να το φοβηθούμε.
Καθαρίζουμε και κόβουμε σε χοντρά κομμάτια τις πατάτες.
Τις βάζουμε σε κατσαρόλα, τις καλύπτουμε με νερό και σκεπάζουμε με το καπάκι. Βάζουμε την κατσαρόλα σε δυνατή φωτιά.
Από την ώρα που θα πάρουν βράση, τις αφήνουμε να βράσουν για 10-15 λεπτά, να μαλακώσουν αλλά να κρατάνε ακόμα λίγο. Ο χρόνος ποικίλει ανάλογα το πόσο μεγάλα έχετε κόψει τα κομμάτια.
Τις στραγγίζουμε καλά και τις αδειάζουμε στο ταψί που θα φτιάξουμε το φαγητό μας.
Προθερμαίνουμε τον φούρνο στους 220°C.
Βάζουμε σε ένα bowl το υπόλοιπο ελαιόλαδο, τη μουστάρδα, 1 κ. γλυκού ρίγανη, τον χυμό από το λεμόνι, αλάτι και πιπέρι και τα ανακατεύουμε καλά.
Περιχύνουμε με το μείγμα τις πατάτες και ανακατεύουμε ώστε να πάει παντού
Βάζουμε τις πανσέτες πάνω στις πατάτες προσπαθώντας να είναι σε μια στρώση.
Ψήνουμε για 25 λεπτά ή μέχρι να ροδίσουν το κρέας και οι πατάτες.
{{< /steps >}}