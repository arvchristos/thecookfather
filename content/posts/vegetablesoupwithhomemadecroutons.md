---
date: 2020-04-09
draft: false
image: https://i.imgur.com/Jr7JSfn.jpg
title: "Σούπα λαχανικών με γρήγορα croutons"
type: post
categories:
- "Λαχανικά"
- "Συνταγές"
- "Σούπες"
- "Vegetarian"
---

{{< intro >}}
Όπως είχα πει και σε προηγούμενο post το blog θα αλλάζει τόσο περιεχόμενο όσο και style (αυτά όμως σε λίγο καιρό από τώρα). Οπότε ας ξεκινήσω από το περιεχόμενο με μία σούπα τώρα που αρχίσανε και τα πρώτα κρύα. Πρόκειται όμως για μία σούπα που έχει κάτι λιγότερο από 3 κιλά λαχανικά και μόλις 6 κ. σούπας ελαιόλαδο. Και όπως μπορείτε να καταλάβετε μιλάμε για περίπου 7-8 γεμάτες μερίδες οπότε οι θερμίδες είναι το λιγότερο μηδαμινές για γεύμα.
{{< /intro >}}

{{< alternatives >}}Μπορείτε να βάλετε ή να βγάλετε όποιο λαχανικό θέλετε, να την κάνετε πικάντικη χρησιμοποιώντας λίγο μπούκουβο ή να βάλετε όποιο μπαχαρικό σας κατέβει στο μυαλό. Εγώ την κράτησα απλή βάζοντας λίγο θυμάρι και ρίγανη. Θα το δείτε και εσείς ότι δεν χρειάζεται πολύ ενίσχυση στην γεύση ειδικά αν τα λαχανικά που θα βάλετε είναι στην εποχή τους και «γλυκά». Για τα croutons το μόνο που πρέπει οπωσδήποτε να προσέξετε είναι να μην πιέζετε την ψίχα καθώς την κόβετε διότι δεν θα γίνουν με τίποτα τραγανές μπουκιές ψωμιού. ΚΑΛΗ ΣΑΣ ΟΡΕΞΗ
{{< /alternatives >}}

{{< recipestats 
    duration="1 ώρα"
    portions="7-8"
>}}

{{< ingredients >}} 
250gr καρότα (2 μεγάλα καρότα)
500gr κολοκυθάκια
1 μεγάλο κρεμμύδι
500gr λευκά μανιτάρια (1 συσκευασία)
550gr ντομάτες (2 μεγάλες ντομάτες)
500gr πατάτες (1-2 μεγάλες πατάτες)
150gr πράσινη πιπεριά (1 μεγάλη πιπεριά)
2 λίτρα βραστό νερό
2 κύβους κοτόπουλο ή λαχανικών
6 κ. σούπας ελαιόλαδο
αλάτι
μαύρο πιπέρι
αποξηραμένη ρίγανη
αποξηραμένο θυμάρι
καπνιστή πάπρικα
130gr ψίχα ψωμιού, κομμένη σε κύβους
1 κ. σούπας ελαιόλαδο
αλάτι
μαύρο πιπέρι
αποξηραμένη ρίγανη
{{< /ingredients >}}

{{< steps >}} 
Κόβουμε όλα τα λαχανικά σε κύβους. Προσπαθούμε να κόψουμε όλα τα λαχανικά περίπου στο ίδιο μέγεθος ώστε να βράσουν στον ίδιο χρόνο.
Βάζουμε μία μεγάλη κατσαρόλα σε δυνατή φωτιά και ρίχνουμε το ελαιόλαδο.
Μόλις κάψει ρίχνουμε όλα τα λαχανικά μαζί, ανακατεύουμε 2-3 φορές ώστε να καλυφθούν όλα τα υλικά με το ελαιόλαδο και σοτάρουμε για περίπου 8-10 λεπτά μέχρι να πέσουν λίγο σε όγκο ανακατεύοντας ανά τακτά χρονικά διαστήματα.
Προσθέτουμε νερό μέχρι να σκεπάσει τα λαχανικά καθώς και τους 2 κύβους και αλατοπίπερο. Ανακατεύουμε να διαλυθούν οι κύβοι και φέρνουμε σε βρασμό.
Μόλις αρχίσει να βράζει σκεπάζουμε την κατσαρόλα με το καπάκι της, χαμηλώνουμε την φωτιά σε μέτρια και σιγοβράζουμε για 40 λεπτά ή μέχρι να μαλακώσουν όλα τα λαχανικά.
Πέντε λεπτά πριν την βγάλουμε από την φωτιά προσθέτουμε την ρίγανη, το θυμάρι και την πάπρικα καθώς επίσης και αν χρειάζεται περισσότερο αλάτι ή πιπέρι.
Όταν είναι έτοιμη βγάζουμε από το μάτι και αφήνουμε 5 λεπτά να κρυώσει.
Πολτοποιούμε την σούπα με ένα bleder χειρός ή σε δόσεις με ένα επιτραπέζιο blender.
Προθερμαίνουμε τον φούρνο στους 130°C στον αέρα.
Σε ένα μικρό ταψί που έχουμε στρώσει λαδόκολλα ρίχνουμε τους κύβους ψωμιού, ραντίζουμε με ελαιόλαδο, αλάτι, πιπέρι και ρίγανη.
Ψήνουμε για 20-25 λεπτά μέχρι να ψηθούν και να γίνουν τραγανά.
{{< /steps >}}