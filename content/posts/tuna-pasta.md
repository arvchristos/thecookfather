---
date: 2022-09-18
draft: false
image: https://i.imgur.com/CtLLiam.jpg
title: "Τονομακαρονάδα"
type: post
categories:
- "Ζυμαρικά"
- "Ένα σκεύος"
- "Συνταγές"
- "Ψάρια & θαλασσινά"
---

{{< intro >}}
Παίζει αυτή η μακαρονάδα να υπάρχει στο εβδομαδιαίο menu της οικογένειας εδώ και περίπου 7-8 χρόνια. Γενικά, στην οικογένεια μου υπάρχει πολύ συχνά το "να φτιάξουμε μία μακαρονάδα στα γρήγορα" πράγμα που θέλει και ποικιλία αλλά και να βρεις τρόπους να βάλεις στην μακαρονάδα όλα αυτα που "πρέπει" να φύγουν από το ψυγείο ή το ντουλάπι. Είναι μία συνταγή του 20λεπτου και βέβαια ταμάμ για όσους δεν τους αρέσει ο συνδυασμός της ντομάτας με τα ψαρικά, διότι συνήθως τέτοιου είδους ζυμαρικά είναι με σάλτσα ντομάτας και πως να το κάνουμε....δεν ταιριάζει παντού αυτή η σάλτσα ρε παιδί μου! Άρα εδώ μιλάμε για μία "λευκή" μακαρονάδα, με πολύ απλά υλικά και βασικό πρωταγωνιστή τον τόνο κονσέρβας που όλοι έχουμε σπίτι. Δεν έχω πολλά να σας πω διότι για εμένα είναι ρουτίνα αυτή η συνταγή και νομίζω πως ήρθε η ώρα να σας την δώσω ώστε να γίνει και δικό σας κλασσικό πιάτο!
{{< /intro >}}

{{< alternatives >}}
Συνήθως χρησιμοποιούμε μόνο gouda στην συνταγή αυτή. Επειδη όμως, όπως ανέφερα και παραπάνω, είναι μία συνταγή που βάζουμε και λίγο ό,τι έχουμε να ξεφορτωθούμε από το ψυγείο, εγώ είχα λίγο καπνιστό μετσοβόνε το οποίο έβαλα και του πήγαινε πάρα πολύ αυτή η λίγο πιο έντονη γεύση. Επιπλέον, είναι και αυτό ένα τυρί που λιώνει πολύ εύκολα οπότε δεν άλλαξε καθόλου η υφή του φαγητού. Αν δεν σας αρέσουν οι καπνιστές γεύσεις (αν και μεταξύ μας δεν είανι τόσο μεγάλη η ποσότητα), βάλτε μονάχα gouda και είστε έτοιμοι. Επίσης μπορείτε να φτιάξετε την σάλτσα με τον τόνο νωρίτερα και να βράσετε τα ζυμαρικά και να τελειώσετε το φαγητό αργότερα. Αν επιλέξετε αυτό τον τρόπο, 3 λεπτά πριν τα spaghetti να είναι έτοιμα, βάζετε την σάλτσα σε μέτρια φωτιά να ζεσταθεί. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="20 λεπτά"
    portions="5-6"
>}}

{{< ingredients >}} 
1 μεγάλο κρεμμύδι, ψιλοκομμένο
2 σκελίδες σκόρδο, ψιλοκομμένες 
90ml νερό
5 κ. σούπας ελαιόλαδο
300gr τόνος σε νερό, στραγγισμένο (2 κονσέρβες)
αλάτι
μαύρο πιπέρι
αποξηραμένη ρίγανη
410gr light γάλα εβαπορέ (1 συσκευασία)
100gr gouda, τριμμένο
100gr καπνιστό μετσοβόνε, τριμμένο
750gr spaghetti
{{< /ingredients >}}

{{< steps >}}
Σε μια ρηχή και πλατιά κατσαρόλα ή σε ένα πολύ φαρδύ τηγάνι ρίχνουμε το νερό, το σκόρδο, το κρεμμύδι και τσιγαρίζουμε σε μέτρια προς δυνατή φωτιά μέχρι να μαλακώσουν και να εξατμιστεί το νερό.
Προσθέτουμε το ελαιόλαδο και τον τόνο και συνεχίζουμε το τσιγάρισμα μέχρι ο τόνος να πάρει ένα ελαφρύ χρώμα.
Στη συνέχεια, ρίχνουμε το γάλα, αλάτι και πιπέρι, την ρίγανη, ανακατεύουμε και τα αφήνουμε να πάρουν μία βράση.
Μόλις είναι έτοιμη η σάλτσα μας αφαιρούμε από την φωτιά και προσθέτουμε κατευθείαν το gouda & το μετσοβόνε ανακατεύοντας μέχρι να λιώσουν.
Παράλληλα, βράζουμε τα spaghetti σε μπόλικο αλατισμένο νερό 1 λεπτό λιγότερο από τις οδηγίες που αναγράφονται στην συσκευασία.
Μεταφέρουμε τα ζυμαρικά κατευθείαν από την κατσαρόλα που βράζουν στην κατσαρόλα με τον τόνο.
Ρίχνουμε 1-2 κουτάλες από το νερό που έβραζαν τα ζυμαρικά. Αυτό θα βοηθήσει να δέσει καλύτερα το φαγητό και να έχει περισσότερο σώμα.
Ανακατεύουμε καλά και αφαιρούμε από την φωτιά. Σερβίρουμε αμέσως.
{{< /steps >}}