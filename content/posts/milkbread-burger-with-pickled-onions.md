---
date: 2021-02-13
draft: false
image: https://i.imgur.com/THegAqs.jpg
title: "Burger με γαλατόψωμο και γρήγορη πίκλα κρεμμυδιού"
type: post
categories:
- "Snack & Sandwich"
- "Κρέας"
- "Συνταγές"
- "Μπύρες"
---

{{< intro >}}
Δεν θα ξαναξεκινήσω την ιστορία με τα μπεργκεράδικα και ότι όλοι έχουμε πάει κτλ κτλ. Δεν θα την ξεκινήσω διότι το burger που ακολουθεί δεν το έχετε δει σε κανένα menu, σε κανένα μαγαζί, σε καμιά πόλη και αυτό διότι το ψωμάκι του δεν είναι και πολύ συνηθισμένο. Δεν είναι το κλασικό brioche. Ούτε καν αυτή η φανταστική συνταγή που σας έχουμε ανεβάσει για τα ψωμάκια που γίνονται σε 40 λεπτά. Αυτή η συνταγή θέλει χρόνο ώστε να φουσκώσει το ζυμάρι. ΌΜΩΣ ΔΕΝ ΜΠΟΡΩ ΝΑ ΣΑΣ ΠΕΡΙΓΡΑΨΩ ΤΗΝ ΓΕΥΣΗ! Πραγματικά θα σας φύγει το μυαλό και δεν νομίζω ότι θα ξανακάνετε άλλο ψωμί για το burger σας.

Μαζί με τα ψωμάκια θα σας δώσω και την συνταγή για μία από τις ευκολότερες πίκλες που έχετε δοκιμάσει ποτέ. Δίνουν στο burger μια οξύτητα που πραγματικά το απογειώνει καθώς και μία ήπια τραγανότητα που ενισχύει αυτή του λάχανου. Όλα αυτές οι γεύσεις που έχει το burger μας, το ζουμέρο μπιφτέκι, η πίκλα, το λάχανο, η σπιτική μαγιονέζα και το bacon γαλοπουλάς, ταιριαζουν γάντι με μόνο μία μπύρα. Μία Budweiser Budvar!

Τι εστί Budweiser Budvar;; Είναι μία από τις κλασσικότερες τσέχικες lager. Και όταν λέμε Τσεχία και μπύρα στην ίδια πρόταση το αποτέλεσμα είναι απλά φανταστικό. Εξάλλου οι άνθρωποι το έχουν αποδείξει τόσο με την Kozel όοο και με την Urqell. Για πολλούς πρόκειται για την απόλυτη lager. Δεν ξέρω αν είναι η καλύτερη πάντως σίγουρα έχει θέσει ψηλά τον πήχη. Παράγεται από το 1895 στο ίδιο εργοστάσιο, με ακριβώς τα ίδια υλικά. Επιπλέον αφήνουν την μπύρα να ωριμάσει σε βαρέλια με χαμηλή θερμοκρασία για 3 μήνες, χρόνος πολύ μεγαλύτερος από το συνηθισμένο. Τελικά, όταν βρίσκεις την συνταγή για την επιτυχία είναι σοφό να μην την αλλάζεις. 
Έχετε πιεί κάποιες μπύρες που θυμίζουν νερό στην γεύση και σου αφήνουν απλά μία επίγευση πικράδας ?!?! Εεεε αυτή εδώ...καμία σχέση. Μιλάμε για γεύση πραγματικά γεμάτη, μέτριας πικράδας, με μόλις 5% αλκόολ και η επίγευση που σου αφήνει είναι ελαφρώς πικρή και θυμίζει κάποιο μείγμα μπαχαρικών χωρίς όμως να μπορώ να σας προσδιορίσω τι ακριβώς. Αρκετά χρυσόξανθη στην όψη και με αφρό πολύ αρωματικό. Θα έλεγε κανείς ότι έχει έναν πολύ "αφρώδη" αφρό. Πλούσιος μεν αλλά πολύ απαλός. Τέλος το άρωμα της είναι ξεκάθαρα αυτό της μαγιάς και του λυκίσκου. Άρωμα μπύρας δηλαδή! Μαγειρικά τώρα είμαι βέβαιος ότι αυτή η μπύρα θα πηγαίνει και με τις καυτερές σάλτσες. Οπότε αν θέλετε να βάλετε και λίγο tabasco ή μία καυτερή σάλτσα ντομάτας στο burger μην διστάσετε καθόλου. Επίσης μιά ακόμα ιδέα για ακόμα πιο healthy συνταγή είναι να ψήσετε κοτόπουλο στην σχάρα ή σε ένα σχαροτήγανο μαζί με μπόλικα μπαχαρικά. Έτσι θα έχετε κάτι ακόμα πιό υγιεινό και το κοτόπουλο πάει πολύ με αυτή την μπύρα. Αν πάλι δεν θέλετε burger αλλά θέλετε ένα food pairing με την Budvar φτιάξτε κάποιο ψαρικό ή θαλασσινό. Τέλος, αν και δεν το συνηθίζω θα ήθελα να σας προτείνω να την δοκιμάσετε με κάτι γλυκό. Ίσως μία creme brule ή ένα new york cheesecake...καταλάβατε κάτι κρεμώδες χωρίς πολλές σοκολάτες.
{{< /intro >}}

![Burger με γαλατόψωμο και γρήγορη πίκλα κρεμμυδιού](https://i.imgur.com/ugE24FG.jpg "Burger με γαλατόψωμο και γρήγορη πίκλα κρεμμυδιού")

{{< alternatives >}}Κοιτάξτε burger είναι...μπορείτε να κάνετε ό,τι σας κατέβει στο μυαλό. Βάλτε ό,τι θέλετε για συνοδευτικά και σάλτσες. Απλά κρατήστε αυτό το ψωμάκι. Θα σας αποζημιώσει. Επίσης, σχετικά με την πίκλα κρεμμυδιου, πρέπει να την αφήσετε τουλάχιστον ένα 3ωρο στο ψυγείο. Αν μπορείτε να την κάνετε την προηγούμενη μέρα ακόμα καλύτερα. Τέλος, τα κατάλληλα αλεύρια είναι αυτά με πολύ γλουτένη όπως το σκληρό που σας προτείνω ή ένα αλεύρι για τσουρέκι. Χρειαζόμαστε αλεύρι που να κάνει ένα πολύ μαστιχωτό ψωμάκι οπότε το αλεύρι για όλες τις χρήσεις δεν νομίζω ότι είναι η καλύτερη ιδέα. Και μην τον ξεχάσω...όπως σε όλες τις συνταγες που φτιάχνουμε ζύμες έτσι και σε αυτή προσέχουμε το γάλα να μην είναι καυτό και κάψει την μαγιά. Όπως και να έχει απολαύστε το. ΚΑΛΗ ΣΑΣ ΟΡΕΞΗ!
{{< /alternatives >}}


{{< recipestats 
    duration="3 ώρες & 30 λεπτά"
    portions="8 burger"
>}}

{{< ingredients >}} 
750gr αλεύρι σκληρό
250 γρ. νερό + 80ml νερό για την πίκλα κρεμμυδιού
9gr μαγιά ξηρή (1 φακελάκι)
50gr ζάχαρη + 2 κ.γλυκού για την πικλα κρεμμυδιού
220ml χλιαρό γάλα (χλιαρό) + 1 κ.σούπας για το άλειμμα
5gr αλάτι + 1 1/2 κ.γλυκού για την πίκλα κρεμμυδιού + 20gr για τα μπιφτέκια
1 μεγάλο αυγό
60 γρ. βούτυρο, σε θερμοκρασία δωματίου
80ml μηλόξυδο
1 μεγάλο κρεμμύδι, κομμένο σε λεπτές φέτες
1.5kg μοσχαρίσιο κιμά σπάλα
130γρ γραβιέρα Αμφιλοχίας, κομμένη σε κύβους
160gr κρεμμύδι, ψιλοκομμένο
60ml ελαιόλαδο (4 κ. σούπας)
10gr καπνιστή πάπρικα
μουστάρδα σε σκόνη
αποξηραμένη ρίγανη
4-5 σκελίδες σκόρδο
λάχανο για το σερβίρισμα
ντομάτα, κομμένη σε φέτες, για το σερβίρισμα
μαγιονέζα
10 φέτες cheddar
5 φέτες bacon γαλοπούλας
{{< /ingredients >}}

{{< steps >}}
Για να φτιάξουμε την πικλα κρεμμύδι βάζουμε ένα κατσαρολάκι σε μέτρια φωτιά και προσθέτουμε το μηλόξυδο, 80ml νερό, 2 κ.γλυκού ζάχαρη και 1 1/2 κ.γλυκού αλάτι. Φέρνουμε σε βρασμό και αποσύρουμε από την φωτιά.
Βάζουμς τις φέτες κρεμμυδιού σε ένα βαζάκι που ίσα-ίσα χωράνε. Δεν πειράζει και αν τις πιέσουμε λίγο παραπάνω. Προσθέτουμε τον ζωμό ξυδιού που έχουμε φτιάξει μέχρι να καλύψει όλες τις φέτες. Κλείνουμε καλά και βάζουμε στο ψυγείο για τουλάχιστον 3 ώρες.
Για να φτιάξουμε τα ψωμάκια βάζουμε ένα αντικολλητικό τηγάνι σε μέτρια προς δυνατή φωτιά και προσθέτουμε 50gr αλεύρι και 250ml νερό. Mαγειρεύουμε ανακατεύοντας συνεχώς για τουλάχιστον 3 λεπτά, μέχρι να έχουμε μια υφή ρευστής και κολλώδους πάστας.
Μεταφέρουμε το μείγμα σε ένα μικρό μπολ, το οποίο καλύπτουμε με μεμβράνη και το αφήνουμε να κρυώσει καλά.
Στον κάδο του mixer ρίχνουμε το υπόλοιπο αλεύρι, τη μαγιά, 50gr ζάχαρη, το χλιαρό γάλα και ανακατεύουμε καλά με ένα γάντζο σε χαμηλή ταχύτητα. Προσθέτουμε τα 5gr αλάτι και το αυγό και συνεχίζουμε το ανακάτεμα μέχρι να ομογενοποιηθούν.
Προσθέτουμε το μείγμα αλευριού που φτιάξαμε μαζί με το βούτυρο και τα ομογενοποιούμε και αυτά στη ζύμη.
Αυξάνουμε την ταχύτητα σε μέτρια και ζυμώνουμε μέχρι η ζύμη να είναι αρκετά ελαστική.
Μόλις είναι έτοιμη μεταφέρουμε τη ζύμη σε ένα μεγάλο μπολ, το οποίο καλύπτουμε με μεμβράνη και το αφήνουμε για μία ώρα ή μέχρι η ζύμη να διπλασιαστεί.
Μεταφέρουμε το φουσκωμένο ζυμάρι σε μια ελαφρώς αλευρωμένη επιφάνεια και το χωρίζουμε σε 8-10 κομμάτια. 
Τα φορμάρουμε σε μπάλες και τα βάζουμε σε ένα μεγάλο ταψί που έχουμε στρώσει λαδόκολλα. Όσο δουλεύουμε με ένα κομμάτι ζύμης καλύπτουμε τα υπόλοιπα με πετσέτα για να μην ξεραθούν.
Μόλις τα έχουμε ετοιμάσει όλα σκεπάζουμε και αφήνουμε στην άκρη για άλλα 30 λεπτά ώστε να ξαναφουσκώσουν.
Προθερμαίνουμε τον φούρνο στους 180 βαθμούς στον αέρα.
Σε ένα μικρό μπολ ρίχνουμε 1 κ.σ. γάλα και αλείφουμε απαλά τη ζύμη σε όλα τα σημεία ώστε να πάρει ομοιόμορφο χρώμα.
Ψήνουμε για 25 λεπτά ή μέχρι να έχει ένα ωραίο χρυσαφένιο χρώμα.
Σε ένα μεγάλο bowl ρίχνουμε τον κιμά, 160gr κρεμμύδι, το ελαιόλαδο, το αλάτι, την καπνιστή πάπρικα, την σκόνη μουστάρδας και την ρίγανη. Με τα χέρια μας ανακατεύουμε απαλά μέχρι να ομογενοποιηθεί το μείγμα. Δεν βάζουμε πολύ δύναμη στο "ζύμωμα" διότι θα χαθεί ο αέρα που έχει μέσα ο κιμάς και τα μπιφτέκια μας θα γίνουν πιό σκληρά.
Χωρίζουμε το μείγμα μας σε 10 κομμάτια. Κάθε κομμάτι πρέπει να είναι περίπου 170gr. 
Παίρνουμε ένα κομμάτι κιμά στα χέρια μας. Το ανοίγουμε ελαφρά στη παλάμη μας ώστε να βάλουμε μέσα 2-3 κύβους τυρί.Πλάθουμε τα μπιφτέκια μας και τα βάζουμε στο ψυγείο για 1 ώρα να σφίξουν.
Έχουμε 3 τρόπους για να τα ψήσουμε. Αν επιλέξουμε ψησταριά ψήνουμε για 20 λεπτά σύνολο γυρίζοντας πλευρά ανά 5 λεπτά. Αν επιλέξουμε τηγάνι ή σχαροτήγανο ξεκινάμε με μέτρια προς δυνατή φωτιά ώστε να προλάβει να ψηθεί μέχρι μέσα χωρίς να καεί εξωτερικά και στη συνέχεια προσαρμόζουμε την ένταση. Τέλος μπορούμε να δώσεουμε χρώμα στο τηγάνι και μετά να τα βάλουμε στον φούρνο στους 180°C στις αντιστάσεις μέχρι να ψηθεί εσωτερικά όσο επιθυμούμε.
Με το που τα βγάλουμε από την ψυσταριά ή τον φούρνο βάζουμε από πάνω μία φέτα cheddar
Ψήνουμε το bacon ελαφρα. Επειδή δεν έχει πολύ λίπος ψήνουμε λίγο ώστε να μην στεγνώσει αλλά να γίνει λίγο πιο crispy.
Στήνουμε το burger μας. 
{{< /steps >}}