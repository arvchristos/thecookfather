---
date: 2020-04-17
draft: false
image: https://i.imgur.com/wDuqoea.jpg
title: "Πατατοσαλάτα με κουρκουμά"
type: post
categories:
- "Λαχανικά"
- "Συνταγές"
- "Ένα σκεύος"
- "Πατάτες"
- "Σαλάτες"
- "Vegetarian"
---

{{< intro >}}
Για κάποιο λόγο στο σπίτι έχουμε καταλήξει με ένα τεράστιο βάζο κουρκουμά. Δεν ξέρω γιατί, απλά έτυχε. Όμως είναι ένα μπαχαρικό που πραγματικά μου αρέσει πάρα πολύ. Βάφει όλη την κουζίνα κίτρινη για αυτό θέλει μεγάλη προσοχή όταν τον χρησιμοποιούμε όμως η γεύση του, ζεστή και λίγο πικρή πολλές φορές αναβαθμίζει τα πιάτα.

Αν σας αρέσει το κάρυ είναι βέβαιο ότι θα σας αρέσει ο κουρκουμάς μιας και το κάρυ είναι ένα σύνολο μπαχαρικών που ως κύριο στοιχείο έχει τον κουρκουμά. Εγώ προσωπικά το λατρεύω το κάρυ. Επίσης έχει αποδειχθεί ότι έχει αντιμυκητιακές και αντιβακτηριακές ιδιότητες. Γενικά δεν βλέπω λόγο γιατί να μην χρησιμοποιεί κανείς αυτό το μπαχαρικό.
{{< /intro >}}

{{< alternatives >}}Οι πατάτες αυτές είναι πρώτα βραστές και μετά τηγανητές. Το πόσο τηγανητές θα είναι εξαρτάται από εσάς. Εγώ τις αφήνω μέχρι να πάρουν χρώμα αλλά να μην γίνουν τραγανές διότι τις θέλω για σαλάτα. Αν θέλετε να συνοδέψετε κάποιο κυρίως πιάτο αφήστε τις μέχρι να γίνουν τραγανές απ’έξω. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα & 15 λεπτά"
    portions="4"
>}}

{{< ingredients >}} 
8 μεγάλες πατάτες
200mL ηλιέλαιο
αλάτι
μαύρο πιπέρι
καπνιστή πάπρικα (προαιρετικά)
4-5 κ. γλυκού κουρκουμά
4 φρέσκα κρεμμυδάκια. κομμένα σε μικρές ροδέλες
10 λιαστές ντομάτες, στραγγισμένες &  ψιλοκομμένες
15 ελιές χωρίς κουκούτσι, χοντροκομμένες
3 κ. σούπας μουστάρδα απαλή
1-2 κ. σούπας ξύδι βαλσάμικο
1 κ. σούπας μέλι
2 κ. σούπας ελαιόλαδο
μαϊντανό για το σερβίρισμα
{{< /ingredients >}}

{{< steps >}}
Βράζουμε τις πατάτες χωρίς να τις ξεφλουδίσουμε σε μπόλικο αλατισμένο νερό μέχρι να τρυπιούνται με ένα πιρούνι αλλά να μην διαλύουν. Το πόσο χρόνο θα πάρει ο βρασμός εξαρτάται από το πόσο μεγάλες είναι οι πατάτες.
Μόλις είναι έτοιμες σουρώνουμε και αφήνουμε να στεγνώσουν ελαφρά και να κρυώσουν λίγο ώστε να μπορούμε να τις πιάσουμε.
Κόβουμε σε ακανόνιστα κομμάτια στο μέγεθος που επιθυμούμε.
Βάζουμε ένα αντικολλητικό τηγάνι σε δυνατή φωτιά και ρίχνουμε το ηλιέλαιο. Αφήνουμε να ζεσταθεί καλά.
Μόλις είναι έτοιμο, ρίχνουμε μερικές από τις πατάτες, αλάτι, πιπέρι, πάπρικα και 1 κ. γλυκού κουρκουμά. Ανακατεύουμε καλά και αφήνουμε να πάρουν χρώμα. Γυρνάμε και συνεχίζουμε το μαγείρεμα μέχρι να πάρουν χρώμα από όλες τις πλευρές. Δεν ρίχνουμε όλες τις πατάτες μαζί γιατί θα κατεβάσουμε πολύ την θερμοκρασία του τηγανιού.
Μόλις είναι έτοιμες αφαιρούμε από το τηγάνι σε ταψί ή πιάτο που έχουμε στρώσει απορροφητικό χαρτί. Δοκιμάζουμε και προσθέτουμε αλάτι και πιπέρι ανάλογα με τις γεύσεις μας.
Ακολουθούμε την παραπάνω διαδικασία και για τις υπόλοιπες πατάτες σε δόσεις.
Σε ένα μεγάλο bowl ρίχνουμε όλες τις πατάτες, το φρέσκο κρεμμυδάκι και τις πιπεριές.
Σε ένα βαζάκι που κλείνει καλά ή σε ένα μικρό bowl ρίχνουμε την μουστάρδα, το βαλσάμικο ξύδι, το ελαιόλαδο και το μέλι. Ανακατεύουμε πολύ καλά μέχρι να έχουμε ένα ομογενοποιημένο μείγμα. Δοκιμάζουμε και προσθέτουμε οποιοδήποτε από τα 4 υλικά χρειάζεται.
Ρίχνουμε την sauce που φτιάξαμε στο bowl με τις πατάτες, λίγο μαύρο πιπέρι και ανακατεύουμε καλά.
{{< /steps >}}