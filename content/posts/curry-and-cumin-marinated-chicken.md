---
date: 2020-04-17
draft: false
image: https://i.imgur.com/9mccKD0.jpg
title: "Κοτόπουλο με curry και κύμινο"
type: post
categories:
- "Κρέας"
- "Συνταγές"
- "Κοτόπουλο & γαλοπούλα"
---

{{< intro >}}
Μου αρέσει το κοτόπουλο….μου αρέσει πολύ το κοτόπουλο. Δεν μου αρέσουν τόσο τα σημεία όπως οι φτερούγες αλλά λατρεύω το στήθος κοτόπουλο. Είναι μόνο ψαχνό και αν μαγειρευτεί σωστά έχει απίστευτη γεύση.

Το συγκεκριμένο όταν το έφτιαξα σπίτι η μάνα μου με την πρώτη μπουκιά είπε «Αυτό θυμίζει ινδικό». Θυμάμαι όταν είχαμε πάει σε ένα εξαιρετικό ινδικό στο κέντρο της Αθήνας είχε γίνει κατακόκκινη από το πόσο καυτερό ήταν και έτσι δεν το πήρα πολύ θετικά. Κατάλαβα όμως τι εννοούσε όταν δοκίμασα… Δεν ήταν καυτερό καθόλου, εξάλλου δεν θα μπορούσε να ήταν με τα υλικά που χρησιμοποίησα. Όμως έσκαγαν στο στόμα σου όλα τα μπαχαρικά, όλη η γεύση με αποκορύφωμα το κύμινο και το curry. Άξιζε πραγματικά την κάθε μπουκιά και την όλη αναμονή προφανώς.
{{< /intro >}}

{{< alternatives >}}Καλό είναι να το αφήσετε να μαριναριστεί για τουλάχιστον 12 ώρες. Αν όμως είστε τόσο ανυπόμονοι όσο είμαι εγώ το μόνο που μπορώ να πω είναι ΚΑΛΗ ΑΠΟΛΑΥΣΗ!
{{< /alternatives >}}

{{< recipestats 
    duration="2 ώρες & 45 λεπτά"
    portions="6"
>}}

{{< ingredients >}} 
6 φιλέτα στήθος κοτόπουλο (περίπου 1.5 -1.7 kg)
1 κ. γλυκού αποξηραμένη ρίγανη
1/2 κ. γλυκού μαύρο πιπέρι
1 κ. γλυκού αποξηραμένη μέντα
1 κ. γλυκού πάπρικα
1 κοφτό κ. γλυκού κύμινο
1 κ. γλυκού curry
3 σκελίδες σκόρδο, κομμένο στα 4
3 κ. σούπας μουστάρδα απαλή
6 κ. σούπας ελαιόλαδο
χυμό από 1/2 λεμόνι
αλάτι
{{< /ingredients >}}

{{< steps >}}
Σε ένα μεγάλο bowl ρίχνουμε το κοτόπουλο. Καλό είναι να έχουν τα φιλέτα το ίδιο πάχος και να είναι λεπτά ώστε να ψηθούν σωστά και στο εσωτερικό τους. Αλατίζουμε καλά και τις δυο πλευρές.
Σε ένα μικρό bowl ανακατεύουμε τη ρίγανη, το πιπέρι, τη μέντα, την πάπρικα, το κύμινο και το curry.
Ρίχνουμε τα μπαχαρικά στο κοτόπουλο και ανακατεύουμε καλά φροντίζοντας να πάνε σε κάθε πλευρά των φιλέτων μας.
Στο ίδιο bowl προσθέτουμε το σκόρδο.
Σε ένα shaker ή σε ένα μικρό bowl βάζουμε το χυμό λεμονιού, το ελαιόλαδο, τη μουστάρδα και χτυπάμε καλά.
Ρίχνουμε το μείγμα στο κοτόπουλο και ανακατεύουμε πολύ καλά.
Σκεπάζουμε με μία μεμβράνη και βάζουμε στο ψυγείο για τουλάχιστον 2 ώρες. Όσο περισσότερο το αφήσουμε τόσο πιο πολύ γεύση θα καταφέρει να απορροφήσει το κοτόπουλο μας.
Ψήνουμε σε ηλεκτρική ψησταριά ή στα κάρβουνα για 25 λεπτά ανάλογα βέβαια το πάχος που έχουν τα κομμάτια μας. Το ιδανικό είναι 6 λεπτά από κάθε πλευρά, επαναλαμβάνοντας αυτή την διαδικασία άλλη μία φορά, δηλαδή σύνολο 4 γυρίσματα των 6 λεπτών, άρα 24 λεπτά.
Σερβίρουμε με πατάτες φούρνου και σαλάτα λάχανο.
{{< /steps >}}