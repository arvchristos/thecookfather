---
date: 2020-04-12
draft: false
image: https://i.imgur.com/9AK7X4j.jpg
title: "Κουλούρι γεμιστό με πραλίνα σοκολάτας"
type: post
categories:
- "Γλυκά"
- "Συνταγές"
- "Vegetarian"
- "Ζύμες"
---

{{< intro >}}
Η ιδέα ξεκίνησε ως εξής: Πριν πραγματικά πολύ καιρό πήγαινα με μία φίλη σε ένα φοιτητικό πάρτυ στην Πανεπιστημιούπολη του Καποδιστριακού. Δεν έχει κανένα νόημα να συζητήσουμε πως γίναμε στο πάρτυ και πως γυρίσαμε από αυτό αλλά στην διαδρομή θυμάμαι που μου έλεγε για ένα πασίγνωστο μαγαζί στο κέντρο της Αθήνας, κάπου στην διαδρομή Μέγαρο Μουσικής -Ιλίσια όπου φτιάχνουν κουλούρια και τα γεμίζουν με ό,τι μπορείς να φανταστείς. Φτιάχνουν από αλμυρά με γαλοπούλα και τυρί κρέμα μέχρι γλυκά με μαρμελάδα. Όμως αυτό που σκεφτόταν ήταν ένα κουλούρι γεμιστό με πραλίνα. Πως να μην το σκεφτεί κανείς δηλαδή…ακούγεται μόνο από την ιδέα κάτι σαν η κόλαση για αυτούς που κάνουν διατροφή και μια γεύση από παράδεισο για αυτούς που λατρεύουν την σοκολάτα.
{{< /intro >}}

{{< alternatives >}}Στο site θα βρείτε πως να κάνετε την δικιά σας πραλίνα φουντουκιού καθώς και τα πιο ιδιαίτερα κουλούρια Θεσσαλονίκης που έχετε δοκιμάσει. Η ίδια ακριβώς συνταγή αν δεν γεμίσετε με πραλίνα και πασπαλίσετε με σουσάμι μας κάνει κουλούρια Θεσσαλονίκης. Εννοείται πως αν δεν έχετε σκληρό αλεύρι μπορείτε να το αντικαταστήσετε με αλεύρι για όλες τις χρήσεις. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="1 ώρα & 45 λεπτά"
    portions="10"
>}}

{{< ingredients >}} 
150gr αλεύρι σκληρό
350gr αλεύρι για όλες τις χρήσεις
8gr αλάτι
35gr ζάχαρη κρυσταλλική
300gr νερό, σε θερμοκρασία δωματίου
2 φακελάκια ξερή μαγιά
λίγο ελαιόλαδο
360gr πραλίνα φουντουκιου
{{< /ingredients >}}

{{< steps >}}   
Στο κάδο του mixer ρίχνουμε το νερό με τη μαγιά και ανακατεύουμε με ένα κουτάλι μέχρι να διαλυθεί η μαγιά. Αφήνουμε για 5-6 λεπτά να φουσκώσει η μαγιά.
Προσθέτουμε στον κάδο το αλεύρι σκληρό, το αλεύρι για όλες τις χρήσεις, τη ζάχαρη, το αλάτι, και τα χτυπάμε με τον γάντζο σε μέτρια προς δυνατή ταχύτητα για 8 λεπτά ταχύτητα μέχρι να γίνει μια μαλακή ζύμη, ελαστική και εύκολη στο δούλεμα της που κολλάει στα χέρια αλλά όσο την χτυπάτε πρέπει να ξεκολλάει από τον πάτο. Αν δεν γίνεται αυτό μετά από 6-7 λεπτά προσθέτουμε λίγο αλεύρι για όλες τις χρήσεις και συνεχίζουμε το ανακάτεμα.
Λαδώνουμε τα τοιχώματα ενός bowl με το ελαιόλαδο και μεταφέρουμε τη ζύμη να ξεκουραστεί εκεί μέσα σκεπάζοντας το με μία μεμβράνη για 30’- 1 ½ ώρα μέχρι να διπλασιαστεί ο όγκος της. Αυτό εξαρτάται από το πόσο ζεστό είναι το σπίτι σας. Όσο πιο ζεστό τόσο πιο γρήγορα θα φουσκώσει η ζύμη.
Προθερμαίνουμε τον φούρνο στους 200ο C στον αέρα.
Λαδώνουμε τον πάγκο εργασίας μας, βάζουμε τη ζύμη και κόβουμε σε 6-7 ίσου βάρους κομμάτια.
Σχηματίζουμε με τα κομμάτια ζύμης μπαλάκια. Το κάθε μπαλάκι το πλάθουμε με τα χέρια μας σε λωρίδες, τις πατάμε με το χέρι μας έτσι ώστε να απλώσουν και τις γεμίζουμε με την πραλίνα. Προσέχουμε να μην παραγεμίσουμε γιατί δεν θα μπορέσουμε να τα κλείσουμε και η σοκολάτα θα ξεχειλίσει κατά το ψήσιμο. Ενώνουμε τις δύο πλευρές του κουλουριού και έπειτα ενώνουμε τις 2 άκρες για να σχηματίσουμε το κουλούρι μας. Προσέχουμε όλα τα κουλούρια να έχουνε την ίδια διάμετρο ώστε να ψηθούν ομοιόμορφα.
Τοποθετούμε σε ταψί που έχουμε στρώσει με λαδόκολλα και ψήνουμε για 15-20 λεπτά περίπου μέχρι να πάρουν ωραίο χρώμα.
{{< /steps >}}