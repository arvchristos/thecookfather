---
date: 2022-04-07
draft: false
image: https://i.imgur.com/cZYRqfb.jpg
title: "Πέτουρα μανιταριών Amatriciana"
type: post
categories:
- "Ζυμαρικά"
- "Συνταγές"
- "Διεθνής κουζίνα"
- "Ιταλία"
---

{{< intro >}}
Μπορεί ο τίτλος να σας ακούγεται άγνωστος αλλά θα εξηγηθώ. Πρακτικά έχουμε κάνει μία παραλλαγή του κλασσικού ιταλικού πιάτου spaghetti all'amatriciana. Ένα πιάτο fusion θα έλεγε κανείς αφού φέραμε την ιταλική συνταγή σε μία μακαρονάδα με πέτουρα. Πάμε όμως να δούμε τι είναι τα πέτουρα και τι είναι η Amatriciana. 

Θα ξεκινήσω με την ελληνική πλευρά της συνταγής. Τα πέτουρα είναι παραδοσιακά ζυμαρικά της Κοζάνης και θυμίζουν πολύ φαρδιές χυλοπίτες. Τα πέτουρα της συνταγής περιέχουν και πολτό από βασιλομανίταρα ή πιό γνωστά στο κοινό ως μανιτάρια porcini.

Πάμε τώρα να δούμε και την ιταλική πλευρά του σημερινού μας φαγητού. Η σάλτσα Amatriciana είναι μία κόκκινη σάλτσα με βάση το guanciale, ένα αλλαντικό από το μάγουλο του χοίρου με μεγάλη περιεκτικότητα σε λίπος. Στην Ελλάδα συχνά το αντικαθιστούμε με bacon. ΟΚ δεν είναι το ίδιο αλλά είναι το κοντινότερο υποκατάστατο. Έρχεται από την περιοχή του Amatrice που βρίσκεται στην επαρχία του Lazio. Πρόκειται για μια σάλτσα που παραδοσιακά έχει υλικά που μπορεί ο καθένας να βρει σε ένα μανάβικο, διότι η δημιουργία της οφείλεται κυρίως στον αγροτικό πληθυσμό της Ιταλίας. Δεν ξέρω αν θυμάστε τον Αύγουστο του 2016, είχε γίνει ένας σεισμός 6,2 ρίχτερ στην περιοχή και το Amatrice σχεδόν ισοοπεδώθηκε, μετρώντας 295 νεκρούς. Τότε είχε γίνει μία παγκόσμια καμπάνια όπου εστιατόρια από όλο τον κόσμο φτιάχνανε αυτή την συνταγή και ένα μέρος από τα έσοδα τους πήγαινε για την ανέγερση της πόλης. Καμιά φορά, αν αποφασίσουμε να ενωθούμε μπορούμε να καταφέρουμε φανταστικά πράγματα. Έτσι λοιπόν, μας ένωσε (για μία ακόμα φορά) ένα θλιβερό γεγονός αλλά και μία "μακαρονάδα".
{{< /intro >}}

{{< alternatives >}}
Αν κάνετε αυτη την συνταγή με κάποιο άλλο μακρύ ζυμαρικό όπως spaghetti τότε έχετε μία ακόμα πιο κλασσική εκδοχή του πιάτου αυτού. Επίσης, η συνταγή που σας δίνω βασίζεται στην αυθεντική όμως σίγουρα δεν είναι. Αν και πλέον χρησιμοποιούν κρεμμύδι, σκόρδο και ελαιόλαδο, αυτά δεν βρισκόντουσαν στην αρχική συνταγή. Επίσης επειδή το να βρεις guanciale είναι κάπως δύσκολο, αλλά ακόμα και να βρείς το κόστος είναι υψηλό, το αντικατέστησα με κομμάτι καπνιστού bacon. Εύκολο να το βρεις και πολύ πιο προσιτό οικονομικά. ΚΑΛΗ ΣΑΣ ΟΡΕΞΗ! 
{{< /alternatives >}}

{{< recipestats 
    duration="45 λεπτά"
    portions="6-7 μερίδες"
>}}

{{< ingredients >}} 
750gr πέτουρα μανιταριού
60mL ελαιόλαδο
1 μεγάλη σκελίδα σκόρδο, λιωμένη ή πολύ ψιλοκομμένη
2 μέτρια κρεμμύδια, ψιλοκομμένα
150gr καπνιστό bacon, κομμένο σε πολύ μικρά κυβάκια
150mL κόκκινο κρασί
1 κ.σούπας ξύδι από κόκκινο κρασί
1/2 πράσινη καυτερή πιπεριά, πολύ ψιλοκομμένη
800gr ντομάτα κονκασέ
αποξηραμένη βασιλικό
αλάτι
μαύρο πιπέρι
{{< /ingredients >}}

{{< steps >}}
Βάζουμε ένα μεγάλο τηγάνι ή μία πλατιά και ρηχή κατσαρόλα σε δυνατή φωτιά. Προσθέτουμε το ελαιόλαδο και αφήνουμε να κάψει καλά.
Ρίχνουμε το κρεμμύδι, το bacon, το σκόρδο και την ψιλοκομμένη πιπερίτσα.
Μαγειρεύουμε και ανακατεύουμε τακτικά μέχρι το κρεμμύδι να γίνει διάφανο. Δεν θέλουμε να πάρει χρώμα και να το κάψουμε διότι τότε θα πικρίσει και θα πρέπει να ξεκινήσουμε από την αρχή. Αν νιώθουμε ότι η φωτιά είναι πολύ δυνατή και δεν την ελέγχουμε τότε την χαμηλώνουμε σε μέτρια προς δυνατή.
Σβήνουμε με το κρασί και το ξύδι. Περιμένουμε να εξατμιστεί το αλκόολ και προσθέτουμε την ντομάτα, αλάτι, πιπέρι καθώς και αποξηραμένο βασιλικό. Επειδή η σάλτσα μας θα βράσει και θα κατέβει αρκετά, δεν πρέπει να το παρακάνουμε στο αλάτι. Μπορούμε να προσθέσουμε παραπάνω αν χρειστεί προς το τέλος του μαγειρέματος. Αντίθετα προσθέτουμε μπόλικο πιπέρι.
Χαμηλώνουμε την φωτιά σε μέτρια και βράζουμε την σάλτσα για 10-15 λεπτά ή μέχρι να αρχίσει να δένει.
Βράζουμε τα πέτουρα σε μπόλικο αλατισμένο νερό σύμφωνα με τις οδηγίες της συσκευασίας.
Μόλις είναι έτοιμα μπορούμε να τα ρίξουμε κατευθείαν στην κατσαρόλα με την σάλτσα ή να τα σουρώσουμε. Αν επιλέξουμε να τα σουρώσουμε τους ρίχνουμε λίγο ελαιόλαδο ακόμα ώστε να μην κολλήσουν μέχρι να τα σερβίρουμε.
Σερβίρουμε με μπόλικο τριμμένο πεκορίνο ή παρμεζάνα και μαύρο πιπέρι.
{{< /steps >}}