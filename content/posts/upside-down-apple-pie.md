---
date: 2021-02-27
draft: false
image: https://i.imgur.com/uPfL5OI.jpg
title: "Αναποδογυριστή μηλόπιτα"
type: post
categories:
- "Γλυκά"
- "Συνταγές"
- "Ζύμες"
- "Πίτες"
---

{{< intro >}}
Αυτή η συνταγή γεννήθηκε από το πάντρεμα δύο άλλων συνταγών. Βασικά γεννήθηκε από την ανάγκη για κάτι νόστιμο, που να μπορείς να το φτιάξεις πολύ γρήγορα και να έχει αρκετά μήλα επειδή δεν ήθελα να μου χαλάσουν. Γενικά είναι αμαρτία να πετάμε τρόφιμα. Υπάρχουν άνθρωποι που δυστυχώς δεν έχουν την απαραίτητη ποσότητα φαγητού σε καθημερινή βάση ώστε να επιβιώσουν. Ενώ από την άλλη πλευρά υπάρχουν άνθρωποι, supermarkets & εστιατόρια σε όλο τον κόσμο που πετάνε τρόφιμα. Έτσι καταλήγουμε περίπου το 1/4 των τροφίμων που παράγεται και αγοράζεται από τους καταναλωτές, όποιοι και να είναι αυτοί, να πετάγεται στα σκουπίδια. 

Ας γυρίσουμε όμως στην συνταγή μας. Όπως είπα πρόκειται για την ένωση 2 συνταγών που είχα γράψει σε ένα βιβλίο πριν αρκετά χρόνια. Η μία συνταγή είχε την τεχνοτροπία της αναποδογυριστής μηλόπιτας ενώ η άλλη την ζύμη. Έτσι καταλήξαμε στην σημερινή έκδοση που απλά δεν υπάρχει! Γίνεται γρήγορα, εύκολα και παιδιά αυτή η καραμέλα που σχηματίζεται στον πάτο του ταψιού είναι από άλλο πλανήτη. Στο μεταξύ βγαίνει και όσο ζουμερή πρέπει και σε συνδυασμό με το μήλο που έχει εμποτιστεί και καλυφθεί με αυτή την καραμέλα απλά παθαίνεις ΣΟΚ!
{{< /intro >}}

{{< alternatives >}} Πρώτη φορά δεν ξέρω τι παραλλαγή να σας προτείνω. Νομίζω ότι αυτή είναι η απόλυτη. Ακόμα και τις σταφίδες που σας αναγράφω στην συνταγή ότι είναι προαιρετικές, αν τις βάλετε όντως κάνουν την διαφορά.  ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="1 ώρα & 10 λεπτά"
    portions="8 κομμάτια"
>}}

{{< ingredients >}} 
250gr βούτυρο, σε θερμοκρασία δωματίου + λίγο για το άλειμμα της φόρμας
750gr μήλα (4-5 μήλα)
200gr κρυσταλλική ζάχαρη (1 κούπα)
2 κ.γλυκού κανέλα
50gr σταφίδες (προαιρετικά)
2 αυγά, σε θερμοκρασία δωματίου
ξύσμα από 1 πορτοκάλι ή 1 λεμόνι
250gr αλεύρι που φουσκώνει μόνο του
120ml γάλα, σε θερμοκρασία δωματίου
{{< /ingredients >}}

{{< steps >}}
Βουτυρώνουμε ένα στρόγγυλο ταψί διαμέτρου 30εκ.
Κόβουμε κάθε μήλο στα τέσσερα και μετά το κάθε κομμάτι σε 2 ή 3 ανάλογα το μέγεθος τους.
Στρώνουμε τα μήλα κυκλικά μέχρι να γεμίσουμε όλο το ταψί μας.
Βάζουμε ένα κατσαρολάκι σε χαμηλή φωτιά και προσθέτουμε 125gr βούτυρο περιμένοντας να λιώσει ελαφρά.
Στη συνέχεια, στο ίδιο κατσαρολάκι προσθέτουμε 100gr ζάχαρη και 1 κ.γλυκού κανέλα και ανακατεύουμε συνεχόμενα πάνω στην φωτιά μέχρι να λιώσει όλο το βούτυρο και η ζάχαρη.
Περιχύνουμε το μείγμα στα μήλα και προσθέτουμε τις σταφίδες.
Προθερμαίνουμε τον φούρνο στους 180ºC, στον αέρα με την σχάρα στην μεσαία ράγα.
Στον κάδο του mixer βάζουμε το υπόλοιπο βούτυρο μαζί με την υπόλοιπη ζάχαρη και χτυπάμε σε δυνατή ταχύτητα με το μεταλλικό Κ μέχρι να αφρατέψει.
Προσθέτουμε τα αυγά ένα ένα περιμένοντας πρώτα να απορροφήσει το μείγμα το πρώτο αυγό για να ρίξουμε το δεύτερο και συνεχίζουμε το χτύπημα.
Ρίχνουμε το ξύσμα και την κανέλα.
Προσθέτουμε σιγά σιγά εναλλάξ το αλεύρι με το γάλα μέχρι να σχηματιστεί μια ζύμη παρόμοια με αυτή ενός cake.
Στο ταψί που έχουμε τα μήλα ρίχνουμε την ζύμη και ψήνουμε για 35-40 λεπτά ή μέχρι να πάρει χρώμα και να έχει ψηθεί.
Μόλις είναι έτοιμη αφαιρούμε από το φούρνο και την αφήνουμε να κρυώσει 5-10 λεπτά.
Την αναποδογυρίζουμε σε ένα μεγάλο πιάτο και αφήνουμε να κρυώσει καλά πριν σερβίρουμε.
{{< /steps >}}