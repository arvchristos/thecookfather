---
date: 2020-04-14
draft: false
image: https://i.imgur.com/KLVBvob.jpg
title: "Sandwich με λουκάνικο και πιπεριές"
type: post
categories:
- "Κρέας"
- "Snack & Sandwich"
- "Συνταγές"
- "Ζύμες"
---

{{< intro >}}
Ουσιαστικά πρόκειται για ένα χοντροκομμένο σπετζοφάι μέσα σε ένα απίστευτα αφράτο ψωμάκι! ΣΠΕΤΖΟΦΑΙ ΣΕ ΨΩΜΑΚΙ! Πόσο πιο τέλειο θα μπορούσε να είναι δηλαδή;!

Ήθελα να φτιάξω ένα πραγματικό comfort food! Είχε και αγώνα ποδοσφαίρου στην τηλεόραση οπότε δεν γίνεται να έμπλεκα εκείνη την στιγμή με σερβιρίσματα κτλ. Έτσι μου ήρθε η ιδέα για κάτι διαφορετικό από σουβλάκι αλλά τόσο ελληνικό!!!
{{< /intro >}}

{{< alternatives >}}Εννοείται ότι μπορείτε να πάρετε έτοιμα ψωμάκια αλλά το σπιτικό είναι ΠΑΝΤΑ καλύτερο. Επιπλέον, εγώ χρησιμοποίησα λουκάνικο Καρπενησίου μιας και δεν το είχα δοκιμάσει ποτέ. Το καλύτερο είναι το ιταλικό λουκάνικο, λίγο γλυκό και μαλακό αλλά επειδή είναι πραγματικά δύσκολο να βρεθεί, τουλάχιστον στην Αθήνα, μπορείτε να χρησιμοποιήσετε κλασσικό χωριάτικο λουκάνικο ή οποιοδήποτε άλλο σας αρέσει! ΚΑΛΗ ΣΑΣ ΟΡΕΞΗ!
{{< /alternatives >}}

![Sandwich με λουκάνικο και πιπεριές](https://i.imgur.com/9CYa8bs.jpg "Sandwich με λουκάνικο και πιπεριές")

{{< recipestats 
    duration="1 ώρα & 45 λεπτά"
    portions="5"
>}}

{{< ingredients >}}
900gr αλεύρι για όλες τις χρήσεις, κοσκινισμένο
500ml γάλα ζεστό αλλά όχι καυτό
2 1/2 φακελάκια ξερή μαγιά
2 1/2 κ. γλυκού κρυσταλλική ζάχαρη
5 κ. γλυκού χυμό λεμονιού
50gr βούτυρο μαλακωμένο, σε θερμοκρασία δωματίου
σουσάμι για το πασπάλισμα
αλάτι
900gr λουκάνικο Καρπενησίου, χοντροκομμένο
3 κ. σούπας ελαιόλαδο
2 κόκκινες πιπεριές, κομμένες σε λωρίδες
2 πράσινες πιπεριές, κομμένες σε λωρίδες
1 μεγάλο κρεμμύδι, κομμένο σε φέτες
2-3 σκελίδες σκόρδο, ψιλοκομμένες
400gr ντομάτα κονκασέ (1 συσκευασία)
αλάτι
μαύρο πιπέρι
καπνιστή ή γλυκιά πάπρικα
αποξηραμένη ριγάνη
αποξηραμένο βασιλικό
{{< /ingredients >}}

{{< steps >}}
Ρίχνουμε όλα τα υλικά στον κάδο του mixer ανακατεύουμε για περίπου 5 λεπτά με τον γάντζο. μέχρι να μαλακώσει και να ξεκολλάει από τα τοιχώματα του mixer.
Χωρίζουμε τη ζύμη σε 5-6 κομμάτια  και τα πλάθετε με τις παλάμες σας ώστε να δώσετε ένα μακρόστενο σχήμα.
Στρώνουμε ένα ταψί με λαδόκολλα και βάζετε εκεί τα ψωμάκια, σε απόσταση μερικών εκατοστών μεταξύ τους, γιατί θα φουσκώσουν αρκετά.
Σκεπάζουμε το ταψί με μια καθαρή πετσέτα και το αφήνετε μέχρι τα ψωμάκια να φουσκώσουν και σχεδόν να διπλασιαστούν σε όγκο, για τουλάχιστον 1 ώρα.
Προθερμαίνουμε το φούρνο στους 200º C στον αέρα.
Αλείφουμε τα ψωμάκια με ελάχιστο νερό και τα πασπαλίζετε με σουσάμι.
Γεμίζουμε ένα ταψί με βραστό νερό μέχρι τη μέση και το βάζουμε στον πάτο του φούρνου. Βάζουμε τα ψωμάκια στον φούρνο και ψήνουμε για 20 – 30 λεπτά, μέχρι να φουσκώσουν και να πάρουν χρώμα.
Σοτάρουμε τα λουκάνικα σε 1 κ. σούπας ελαιόλαδο μέχρι να πάρουν χρώμα από όλες τις πλευρές σε μέτρια προς δυνατή φωτιά. Δεν χρειάζεται να το μαγειρέψουμε ακόμα μέχρι μέσα διότι θα το ξαναρίξουμε στο τηγάνι.
Αφαιρούμε από το τηγάνι, κατεβάζουμε την φωτιά σε μέτρια και προσθέτουμε τις πιπεριές, το κρεμμύδι και το σκόρδο καθώς και τις 2 κ. σούπας ελαιόλαδο. Αφήνουμε να σοταριστούν και να μαλακώσουν.
Ρίχνουμε τα λουκάνικα και πάλι στο τηγάνι καθώς και την ντομάτα κονκασέ.
Προσθέτουμε αλάτι, πιπέρι, ρίγανη, βασιλικό και πάπρικα ανάλογα τις προτιμήσεις μας,
Ανακατεύουμε και αφήνουμε να μαγειρευτεί το φαγητό μας για 8-10 λεπτά μέχρι να ψηθούν τελείως τα λουκάνικα μας και να δέσει η σάλτσα.
Κόβουμε ένα από τα ψωμάκια μας στην μέση και γεμίζουμε με τα λουκάνικα και τις πιπεριές. Φροντίζουμε να απλώσουμε τη γέμιση ομοιόμορφα ώστε να υπάρχει παντού το λουκάνικο και η πιπεριά.
{{< /steps >}}