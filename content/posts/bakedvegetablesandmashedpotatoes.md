---
date: 2020-04-05
draft: false
image: https://i.imgur.com/SQCsrm5.jpg
title: "Ανάμεικτα λαχανικά στο φούρνο με πουρέ πατάτας"
type: post
categories:
- "Λαχανικά"
- "Συνταγές"
- "Vegetarian"
---

{{< intro >}}
Δεν μου αρέσει ο αρακάς. Από παιδί δεν μου άρεσε. Δεν ξέρω, δεν μου έκανε αίσθηση, ίσως λίγο αυτή η υπόγλυκη γεύση του, ίσως λίγο ο ένας και μοναδικός τρόπος που συνηθίζουμε να τον μαγειρεύουμε…αλήθεια δεν μπορώ να εξηγήσω γιατί μιας και εγώ τρώω σχεδόν τα πάντα. Όμως ξέρω ότι είναι ένα πραγματικά καλό λαχανικό τόσο θερμιδικά όσο και σε διατροφική αξία. Έτσι γνωρίζω ότι πρέπει να τον βάλω στην διατροφή μου.

Έκατσα, έψαξα για ιδέες, σκέφτηκα πως θα ήθελα να τον δοκιμάσω, έκανα συνδυασμούς και κατέληξα σε κάτι που ποτέ δεν αποτυγχάνει, τουλάχιστον όταν πρόκειται για τις δικές μου γεύσεις….να τον κάνω στο φούρνο παρέα με πολλά ακόμα λαχανικά. Έτσι και έγινε!Ορμώμενος από μία ιδέα που παίζει πολύ αυτό τον καιρό στο μυαλό μου κατέληξα να τον κάνω στον φούρνο και από πάνω να βάλω μία στρώση πατάτας για να προσθέσω και τους απαραίτητους υδατάνθρακες.
{{< /intro >}}

{{< alternatives >}}Μπορείτε να μην μπείτε στην διαδικασία να χρησιμοποιήσετε ανάμεικτα λαχανικά αλλά να κάνετε όλη την βάση με αρακά. Για μένα αυτό ήταν λίγο υπερβολικό αν σκεφτεί κάνεις όσα περιέγραψα παραπάνω για την σχέση μου με τον αρακά. Επιπλέον, ωραία ιδέα είναι να χρησιμοποιήσετε bacon σε κομμάτι αντί για κοτόπουλο καπνιστό. Εννοείται βέβαια πως αν δεν θέλετε δεν βάζετε καν κάποιο αλλαντικό και η συνταγή γίνεται τελείως vegetarian. ΚΑΛΗ ΣΑΣ ΟΡΕΞΗ!
{{< /alternatives >}}

![Ανάμεικτα λαχανικά στο φούρνο με πουρέ πατάτας](https://i.imgur.com/smNVUqp.jpg "Ανάμεικτα λαχανικά στο φούρνο με πουρέ πατάτας")

{{< recipestats 
    duration="1 ώρα & 30 λεπτά"
    portions="5-6"
>}}

{{< ingredients >}} 
850gr πατάτες. κομμένες σε μικρά κομμάτια
700gr φρέσκο αρακά
2 μεγάλα καρότα, κομμένο σε μικρά κυβάκια
350gr κατεψυγμένο καλαμπόκι
150gr φρέσκα φασολάκια, κομμένα στην μέση
1 κρεμμύδι, κομμένο σε λεπτές φέτες
1 σκελίδα σκόρδο. ψιλοκομμένο
2 κ.σούπας ελαιόλαδο
100gr κοτόπουλο καπνιστό, κομμένο σε κυβάκια
1 κύβο λαχανικών
200gr κρέμα γάλακτος light
αλάτι
πιπέρι
100gr cheddar, τριμμένο
1 φρυγανιά τριμμένη
{{< /ingredients >}}

{{< steps >}} 
Σε μπόλικο, αλατισμένο νερό βράζουμε τις πατάτες κομμένες σε μικρά κομμάτια για μέχρι να μαλακώσουν και να σπάνε εύκολα με ένα πιρούνι. Αφαιρούμε από την κατσαρόλα, στραγγίζουμε και τις κρατάμε ζεστές.
Κατά τον ίδιο τρόπο βράζουμε τον αρακά, τα καρότα, το καλαμπόκι και τα φασολάκια μέχρι να μαλακώσουν. Μπορούμε είτε να τα βράσουμε όλα μαζί σε μία κατσαρόλα προσέχοντας όμως τον χρόνο βρασμού του καθενός είτε κάθε ένα ξεχωριστά.
Αφαιρούμε από την κατσαρόλα και στραγγίζουμε.
Σε μία πλατιά και ρηχή κατσαρόλα, σε μέτρια φωτιά ρίχνουμε το ελαιόλαδο και σοτάρουμε το κρεμμύδι και το σκόρδο μέχρι να πάρουν ελαφρύ χρώμα.
Προσθέτουμε το καπνιστό κοτόπουλο, τον κύβο λαχανικών και συνεχίζουμε το σοτάρισμα για 5 λεπτά. Προσθέτουμε την κρέμα γάλακτος και τα βρασμένα λαχανικά εκτός της πατάτας, αφήνουμε το μείγμα να βράσει σε μέτρια φωτιά για 2-3 λεπτά ακόμα μέχρι να δέσει.
Προσθέτουμε αλάτι και το πιπέρι ανάλογα τις γεύσεις μας και αφαιρούμε από τη φωτιά.
Προθερμαίνουμε τον φούρνο στους 200ο C στον αέρα, αδειάζουμε το μείγμα σε ένα ελαφρά λαδωμένο πυρέξ ή σε ένα ταψάκι 30×45 εκ.
Με ένα πιρούνι σπάμε τις πατάτες ώστε να γίνουν πουρές που να έχει όμως κομματάκια πατάτας μέσα. Προσθέτουμε το 50gr cheddar, ανακατεύουμε και αλατοπιπερώνουμε.
Ρίχνουμε τον πουρέ πάνω από τον αρακά και απλώνουμε έτσι ώστε να τον καλύψει όλο.
Από πάνω πασπαλίζουμε με το υπόλοιπο cheddar και τη φρυγανιά και ψήνουμε για 30-40 λεπτά μέχρι να ροδίσει.
{{< /steps >}}