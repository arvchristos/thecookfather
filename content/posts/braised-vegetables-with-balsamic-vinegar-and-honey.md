---
date: 2021-10-22
draft: false
image: https://i.imgur.com/wj9bLAS.jpg
title: "Λαχανικά μπρεζέ με βαλσάμικο ξύδι και μέλι"
type: post
categories:
- "Λαχανικά"
- "Συνταγές"
- "Vegeterian"
- "Ένα σκεύος"
---

{{< intro >}}
Κάθεστε στον καναπέ σας, πεινάτε και δεν θέλετε να παραγγείλετε...τι είναι το πρώτο πράγμα που σας έρχεται στο μυαλό να μαγειρέψετε? Κάτι με κρέας, με ψάρι, ζυμαρικά ίσως? Εμένα η πρώτη σκέψη είναι μία μακαρονάδα με πολλά λαχανικά, κόκκινη σάλτσα και ένα κιλό τυρί από πάνω. Μετά επανέρχομαι στην γη και κρατάω τα καλά αυτής της σκέψης, δηλαδή τα πολλά λαχανικά. Όχι πως δεν φτιάχνω και την μακαρονάδα που και που αλλά λέμε τώρα.

Έχουμε την τύχη να ζούμε σε μία χώρα που παράγει σχεδόν τα πάντα. Έχουμε τόσα πολλά φρούτα και λαχανικά κάθε εποχή. Δεν είναι κρίμα να τρώμε χαζομάρες και να αφήνουμε τα λαχανικά στο ψυγείο να σαπίζουν?! Κάπως έτσι κοιτάζω το ψυγείο, νιώθω τυχερός που είναι γεμάτο και αποφασίζω τι θα μαγειρέψω κάθε φορά.

Η σημερινή συνταγή, ωδή στα λαχανικά, αποτελεί άψογο συνοδευτικό σε ένα ωραίο bowl με ρύζι basmati ή μαζί με σαλάτα ή ακόμα και δίπλα από κάποιο κρέας. Αξίζει την δοκιμή πιστέψτε με!
{{< /intro >}}

{{< alternatives >}} Πρόκειται για μία από αυτές τις συνταγές που μπορείτε να κάνετε ό,τι σας κατέβει στο κεφάλι. Εξηγούμαι...εγώ έβαλα ό,τι λαχανικά είχα στο ψυγείο και μου έκανε κέφι. Ουτέ ποιά αλλά ούτε και οι ποσότητες είναι δεσμευτικές. Αν δεν σας αρέσει κάποιο λαχανικό ή λατρεύετε κάποιο άλλο πράξτε ανάλογα. Επίσης, βάλτε και άλλα μυρωδικά αν σας αρέσουν ή προσθέστε λιγο ξύδι ή μέλι ακόμα. Αυτό που πρέπει να σκεφτείτε όμως είναι πως θα κόψετε τα λαχανικά. Λάβετε υπόψη σας δύο πράγματα. Το 1ο είναι ότι θα ρίξετε όλα τα λαχανικά μαζί. Το 2ο ότι δεν μαγειρεύονται στον ίδιο χρόνο. Οπότε αυτά που κανονικά θέλουν λιγότερο χρόνο πρέπει να τα κόψετε σε πιό χοντρά κομμάτια και αντίστροφα. Είναι μία συνταγή που χωράει πολύ πειραματισμό, για αυτό ΠΕΙΡΑΜΑΤΙΣΤΕΙΤΕ. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="30 λεπτά"
    portions="5"
>}}

{{< ingredients >}} 
30ml ελαιόλαδο
6ogr σέλερι, κομμένο σε λεπτές φέτες
250γρ κολοκυθάκια, κομμένα στα 4 και έπειτα σε φέτες (2 μεσαία κολοκυθάκια)
250gr καρότα, κομμένα σε λεπτές ροδέλες (2 μεσαία καρότα)
400gr κρεμμύδι, χοντροκομμένο (2 μεγάλα κρεμμύδια)
3 κ.σούπας βαλσάμικο ξύδι
1 γεμάτη κ.γλυκού μέλι
αλάτι
μαύρο πιπέρι
καπνιστή πάπρικα
βραστό νερό
1 κύβο λαχανικών
{{< /ingredients >}}

{{< steps >}}
Βάζουμε μία μεγάλη και πλατιά κατσαρόλα σε δυνατή φωτιά και ρίχνουμε το ελαιόλαδο. Αφήνουμε να κάψει.
Ρίχνουμε όλα τα λαχανικά και σοτάρουμε για 3-4 λεπτά. Αλατοπιπερώνουμε και ρίχνουμε και όση πάπρικα επιθυμούμε. Συνεχίζουμε το σοτάρισμα μέχρι να μαλακώσουν ελαφρά τα υλικά.
Σβήνουμε με το βαλσάμικο και το μέλι. Ανακατεύουμε και συνεχίζουμε το μαγείρεμα μέχρι να εξατμιστεί το ξύδι και να αρχίσει να σχηματίζεται μία πηχτή σάλτσα.
Όταν εξατμιστεί το ξύδι χαμηλώνουμε σε μέτρια φωτιά, προσθέτουμε τον κύβο μαζί με τόσο βραστό νερό ωστε να σκεπάζει κατά το ήμιση τα λαχανικά.
Σκεπάζουμε με ένα καπάκι και σιγομαγειρεύουμε για 25-30 λεπτά μέχρι να αρχίσει να σχηματίζεται σάλτσα.
Ανοίγουμε το καπάκι και μαγειρεύετε για λίγα λεπτά ακόμη έως ότου εξατμιστούν τα υγρά. 
Δοκιμάζουμε αν χρειάζεται παραπάνω αλάτι ή πιπέρι και σερβίρουμε με ρύζι μπασμάτι.
{{< /steps >}}