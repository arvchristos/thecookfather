---
date: 2022-10-13
draft: false
image: https://i.imgur.com/8v5iC4T.jpg
title: "Pizza με mortadella, mozzarella & pesto από φυστίκι Αιγίνης"
type: post
categories:
- "Συνταγές"
- "Ζύμες"
- "Διεθνής κουζίνα"
- "Ιταλία"
- "Λαχανικά"
---

{{< intro >}}
Τις τελευταίες φορές που έχω πάει σε ιταλικά εστιατόριά στην Αθήνα συνέχεια βρίσκω στον κατάλογο (και παραγγέλνω με μεγάλη χαρά) μία pizza με φρέσκια mozzarella, ωμή mortadella και κάποιο pesto, συνήθως φυστικιού Αιγίνης. Είναι πολύ έξυπνη ιδέα διότι συνήθως οι πίτσες στα σωστά ιταλικά γίνονται είτε σε ξυλόφουρνους, είτε σε φούρνους ειδικά διαμορφωμένους να πιάνουν πολύ υψηλές θερμοκρασίες. Έτσι, όταν η pizza βγαίνει καυτή, βάζουν από πάνω το αλλαντικό και το pesto που είναι σε θερμοκρασία δωματίου ή λίγο πιο κρύα και η αντίθεση ζεστου - κρύου ,λαϊκιστί, τα σπάει. Βέβαια, για να λέμε όλη την αλήθεια, τέτοιου είδους πίτσες δεν είναι κάποιο trend που έχει ξεκινήσει τον τελευταίο καιρό. Η ιδέα έρχεται από την Νάπολη και κρατάει εδώ και δεκαετίες.

Έχω συνειδητοποιήσει ότι προτιμώ τις πίτσες που δεν έχουν σάλτσα ντομάτας. Αυτές ονομάζονται πίτσες bianca και έχουν μία απλότητα, διότι για να είναι νόστιμες πρέπει κάθε ένα υλικό τους να έχει γεύση ενώ όταν υπάρχει σάλτσα ντομάτας, με διαφορα μπαχάρια μπορεί κανείς να κρύψει κάποιες ατέλειες. Τέτοια pizza είναι και αυτή. Απλή, λιτή που απαιτεί ποιοτικά υλικά και σας υπόσχομαι ότι θα φάτε κάτι μαγικό.
{{< /intro >}}

{{< alternatives >}} Όπως σαε αναφέρω και στην περιγραφή, πρόκειται για μία pizza που χρειάζεται ποιοτικά υλικά για να γίνει νόστιμη. Δεν λέω ότι χρειάζεται να τρέχετε σε delicatessen προκειμένου να βρείτε την τέλεια mortadella ή το καταπληκτικό φυστίκι. Μία νόστιμη mortadella από το supermarket κάνει μία χαρά την δουλειά της, αρκεί πραγματικά να την ευχαριστιέστε όταν την τρώτε. Αυτό που σας δίνω σαν συμβουλή είναι να πιέσετε την φρέσκια mozzarella προκειμένου να βγάλει τα περισσότερα υγρά της ειδάλλως θα τα βγάλει πάνω στην ζεστή ζύμη, όχι ότι είναι κακό απλά αν έχετε κάνει πολύ λεπτή ζύμη μπορεί να μαλακώσει αρκετα και δεν είναι και το τέλειο εμφανισιακά.  Τέλος, η ποσότητα που σας δίνω για το pesto είναι υπέραρκετη ώστε να κρατήσετε και λίγο σε ένα βαζάκι για dip ή για μια "μικρή" μακαρονάδα. Αν θέλετε μπορείτε να βάλετε λιγότερο ελαιόλαδο, να δοκιμάσετε και να προσθέσετε αναλόγως. Όσο λιγότερο βάλετε τόσο περισσότερο θα είναι σφικτό το pesto. ΚΑΛΗ ΣΑΣ ΟΡΕΞΗ!
{{< /alternatives >}}

![Pizza με mortadella, mozzarella & pesto από φυστίκι Αιγίνης](https://i.imgur.com/ilhU9dN.jpg "Pizza με mortadella, mozzarella & pesto από φυστίκι Αιγίνης")

{{< recipestats 
    duration="1 ώρα & 20 λεπτά"
    portions="16 κομμάτια"
>}}

{{< ingredients >}} 
450gr αλεύρι σκληρό
50gr καλαμποκάλευρο
9gr μαγιά ξηρή (1 φακελάκι)
1/2 κ. σούπας καστανή ζάχαρη
1/2 κοφτή κ. σούπας αλάτι, για την ζύμη
4 κ. σούπας ελαιόλαδο, για την ζύμη + λίγο ακόμα για το λάδωμα του ταψιού και τα microgeens
300-350mL ζεστό νερό
50gr φύλλα βασιλικού
70gr φυστίκι Αιγίνης, χωρίς το κέλυφος
30gr παρμεζάνα, τριμμένη
200mL ελαιόλαδο, για το pesto
αλάτι, για το pesto
250gr ξηρή mozzarella, κομμένη σε μικρους κύβους
150gr mortadella με πιπέρι & φυστίκι Αιγίνης, σε λεπτοκομμένες φέτες
200gr φρέσκια mozzarella, κομμένη με το χέρι σε διάφορα μεγέθη
{{< /ingredients >}}

{{< steps >}}
Στον κάδο του mixer ρίχνουμε το αλεύρι, την μαγιά, την ζάχαρη, το αλάτι, 2 κ.σούπας ελαιόλαδο και χτυπάμε με τον γάντζο σε δυνατή ταχύτητα, προσθέτοντας σιγά σιγά το νερό μέχρι να έχουμε μία ζύμη που να μπορεί να ξεκολλάει από τα τοιχώματα του κάδου και να είναι σχετικά μαλακή. Ίσως χρειαστεί λιγότερο ή περισσότερο νερό ανάλογα με το πότε θα είναι έτοιμη η ζύμη μας. Επίσης πρέπει να προσέχουμε να μην έχουμε καυτό νερό γιατί θα σκοτώσει την μαγιά. Θέλουμε να είναι ζεστό αλλά όχι βραστό.
Μόλις είναι έτοιμη, αφήνουμε να ξεκουραστεί και να φουσκώσει για τουλάχιστον 1 ώρα μέχρι να διπλασιαστεί σε μέγεθος. Το πόσο γρήγορα θα συμβεί αυτό εξαρτάται από το πόσο ζεστό είναι το σημείο που θα αφήσετε την ζύμη.
Προθερμαίνουμε τον φούρνο στους 180ºC, πάνω-κάτω και αέρα.
Λαδώνουμε καλά δύο ρηχά ταψάκια διαμέτρου 25-27cm και με τα χέρια μας απλώνουμε την ζύμη στο ταψί. Η γλουτένη στην αρχή θα μας δυσκολέψει στο άνοιγμα αλλά καθώς απλώνουμε την ζύμη θα γίνεται και πιο εύκολο. Κάνουμε έναν πολύ μικρό γείσο στο τοίχωμα του ταψιού.
Αφήνουμε σκεπασμένα με μία πετσέτα για 15 λεπτά.
Πασπαλίζουμε τις δύο ζύμες με την ξηρή mozzarella και περιχείνουμε από 1 κ.σούπας ελαιόλαδο την κάθε μία. Ψήνουμε για 10 – 12 λεπτά με την σχάρα στην χαμυλότερη ράγα μέχρι τα ζυμάρια να ψηθούν ελαφρά και να λιώσει η mozzarella χωρίς να ροδοκοκκινίσει.
Όσο ψήνονται τα ζυμάρια ρίχνουμε σε ένα πολυκόφτη τον βασιλικό, τΟ φυστίκι Αιγίνης, 200mL ελαιόλαδο καθώς και παρμεζάνα. Χτυπάμε μέχρι να σχηματιστεί μία σάλτσα. Δοκιμάζουμε και αν χρειάζεται προσθέτουμε λίγο αλάτι.
Μόλις τα ζυμάρια βγουν από τον φούρνο αφήνουμε 3-4 λεπτά να κρυώσουν. Έπειτα από πάνω ρίχνουμε την φρέσκια mozzarella.
Συνεχίζουμε το ψήσιμο στον φούρνο για 4-5 λεπτά μέχρι να λιώσει ελαφρά το τυρί. Αν οι ζύμες μας είναι ήδη αρκετά ζεστές μπορούμε να παραλείψουμε αυτό το βήμα διότι το τυρί θα μαλακώσει από την θερμότητα.
Βγάζουμε από τον φούρνο και αμέσως ρίχνουμε τις φέτες mortadella και περιχύνουμε με μπόλικο pesto φυστικιού. Σερβίρουμε!
{{< /steps >}}