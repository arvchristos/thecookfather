---
date: 2020-04-18
draft: false
image: https://i.imgur.com/pHYWgLC.jpg
title: "Muffins μπανάνας με ταχίνι και σοκολάτα"
type: post
categories:
- "Γλυκά"
- "Συνταγές"
- "Cakes & Μπισκότα"
- "Vegetarian"
---

{{< intro >}}
Η μπανάνα είναι ένα φρούτο που μπορούμε να το φάμε όλο τον χρόνο. Το γεγονός ότι καλλιεργείται και στα δύο ημισφαίρια μας επιτρέπει να τις καταναλώνουμε όποτε θέλουμε. Στο δικό μου σπίτι πάντα υπάρχουν μπανάνες! Μα ΠΑΝΤΑ! Σίγουρα είναι στο Top 5 των αγαπημένων μου φρούτων διότι πέρα από το ότι όπως πολλά φρούτα μπορείς να τις έχεις μαζί σου οπουδήποτε, οποιαδήποτε στιγμή, οι μπανάνες είναι πεντανόστιμες  ψητές ή τηγανιτές, ωμές, ακόμα και σε σαλάτα αλλά κυρίως σε γλυκά. Όταν είναι ώριμες δίνουν τέτοιο άρωμα και μια ιδιαίτερη γλυκιά γεύση που πραγματικά την λατρεύω!
{{< /intro >}}

{{< alternatives >}}Μην ξεκινήσετε την συνταγή αν οι μπανάνες δεν είναι ώριμες! Αυτή νομίζω είναι η πιο σημαντική συμβουλή! Μπορείτε αντί για ταχίνι να βάλετε φυστικοβούτυρο αλλά ο συνδυασμός ταχίνι-μπανάνα-σοκολάτα είναι πραγματικά μοναδικός. Αν διαλέξετε να βάλετε φυστικοβούτυρο ελαττώστε λίγο το μέλι ώστε να μην γίνουν τρομερά έντονα γλυκά τα muffin σας.  Επιπλέον, θα μπορούσατε να το φτιάξετε σε φόρμα για cake αντί για muffins! Ό,τι και να επιλέξετε αυτό που έχω να σας πω είναι ΚΑΛΗ ΑΠΟΛΑΥΣΗ!
{{< /alternatives >}}

![Muffins μπανάνας με ταχίνι και σοκολάτα](https://i.imgur.com/DWqQNbL.jpg "Muffins μπανάνας με ταχίνι και σοκολάτα")


{{< recipestats 
    duration="30 λεπτά"
    portions="23-24 muffins"
>}}

{{< ingredients >}} 
3 μπανάνες ώριμες
130gr βούτυρο, λιωμένο, σε θερμοκρασία δωματίου
250gr αλεύρι για όλες τις χρήσεις, κοσκινισμένο
120gr σοκολάτα κουβερτούρα, ψιλοκομμένη
200gr ταχίνι
180gr καστανή ζάχαρη
2 κ. γλυκού baking powder
1 κ. γλυκού σόδα
100gr μέλι
2 αυγά
{{< /ingredients >}}

{{< steps >}}
Προθερμαίνουμε τον φούρνο στους 175ο C στον αέρα.
Μέσα σε ένα bowl ανακατεύουμε το αλεύρι, το baking powder, τη σόδα, την ψιλοκομμένη κουβερτούρα και αφήνουμε στην άκρη.
Μέσα σε ένα άλλο μεγαλύτερο bowl, προσθέτουμε το λιωμένο βούτυρο, την καστανή ζάχαρη, τα 2 αυγά, το ταχίνι, το μέλι και ανακατεύουμε με ένα σύρμα χειρός μέχρι να ομογενοποιηθεί πολύ καλά το μείγμα μας.
Τέλος, προσθέτουμε και τις μπανάνες αφού πρώτα τις έχουμε λιώσει με ένα πιρούνι και ανακατεύουμε ελαφρά το μείγμα.
Μέσα στο μείγμα με τις μπανάνες, ρίχνουμε το μείγμα με το αλεύρι λίγο-λίγο και ανακατεύουμε με μία πλαστική σπάτουλα μέχρι να ομογενοποιηθεί το μείγμα.
Έπειτα, αλευροβουτυρώνουμε ή βάζουμε χαρτάκια για muffin σε δύο φόρμες με  12 θήκες για muffin. Γεμίζουμε με το μείγμα μας τα 3/4 των θηκών ή και λίγο περισσότερο χωρίς όμως να γεμίσει ως την κορυφή γιατί θα φουσκώσουν κατά το ψήσιμο. Ψήνουμε για 20-23 λεπτά.
Με μία οδοντογλυφίδα, τρυπάμε στο κέντρο και ελέγχουμε να βγει καθαρό. Όταν τα βγάλουμε από τον φούρνο θα είναι λίγο μαλακά και θα σφίξουν όταν κρυώσουν.
Αφήνουμε για 2-3 λεπτά στις θήκες και μετά ξεφορμάρουμε. Αφήνουμε να κρυώσουν πάνω σε μία σχάρα.
{{< /steps >}}