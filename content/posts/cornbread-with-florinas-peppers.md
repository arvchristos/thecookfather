---
date: 2020-04-07
draft: false
image: https://i.imgur.com/K16fZc5.jpg
title: "Καλαμποκόψωμο με πιπεριές Φλωρίνης"
type: post
categories:
- "Λαχανικά"
- "Συνταγές"
- "Ζύμες"
- "Vegetarian"
---

{{< intro >}}
Μου αρέσουν πολύ οι ψητές πιπεριές Φλωρίνης, αυτές που είναι βουτηγμένες στο λάδι και στο ξύδι. Από μικρό παιδί που τις έφτιαχνε η γιαγιά μου σε διάφορα τραπέζια με τρέλαιναν! Όμως ποτέ δεν είχα κάτσει να τις φτιάξω για τον εαυτό μου, να μάθω πως γίνονται ώσπου ήρθε το πλήρωμα του χρόνου και είχα πιπεριές που πήγαιναν να χαλάσουν στο ψυγείο. Η ευκαιρία για να τις προσπαθήσω ήταν ξεκάθαρη.

Βέβαια η όλη μαγειρική δεν θα μπορούσε να σταματήσει εδώ…χαζεύοντας διάφορα άρθρα και συνταγές για να πάρω ιδέες για έναν περίεργο λόγο είχα καταλήξει να βλέπω μόνο γεμιστά ψωμιά. Τότε μου ήρθε η ιδέα να φτιάξω ένα ψωμί που θα έχει μέσα τις πιπεριές αυτές.
{{< /intro >}}

{{< alternatives >}}Μπορείτε να προσθέσετε ελιές, λιαστές ντομάτες, φέτα, ντοματίνια, gouda, bacon ή ό,τι άλλο σας κατέβει στο μυαλό. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="35 λεπτά"
    portions="1 καρβέλι"
>}}

{{< ingredients >}}
8 πιπεριές Φλωρίνης
140mL ελαιόλαδο
2 μεγάλες πρέζες αλάτι
4 κ. σούπας ξύδι από κόκκινο κρασί
450gr αλεύρι για όλες τις χρήσεις
200gr καλαμποκάλευρο
1 μεγάλη πρέζα αλάτι
1 γεμάτη κ. γλυκού ζάχαρη
300-320 mL νερό, χλιαρό
9gr ξηρή μαγιά (1 συσκευασία)
2 μεγάλες ψητές πιπεριές, στραγγισμένες και κομμένες σε μικρές φέτες
{{< /ingredients >}}

{{< steps >}}
Προθερμαίνουμε τον φούρνο στους 200°C στις αντιστάσεις.
Πλένουμε και τις στεγνώνουμε πολύ καλά τις πιπεριές.
Κόβουμε τα κοτσάνια και αφαιρούμε τα σπόρια από το εσωτερικό.
Ρίχνουμε 1 μεγάλη πρέζα αλάτι καθώς και 40 mL ελαιόλαδο και φροντίζουμε να πάνε σε όλες τις πιπεριές
Τις τοποθετούμε σε ένα ταψί στο οποίο έχουμε στρώσει λαδόκολλα και τις ψήνουμε 30 λεπτά περίπου μέχρι να δούμε ότι έχουν μαλακώσει και να ροδίσει κατά τόπους.
Όταν ψηθούν τις κλείνουμε μέσα σε ένα σακουλάκι φροντίζοντας να μην φεύγουν οι ατμοί. Τις αφήνουμε κατά μέρος για 10 μέχρι να  δούμε ότι έχουν “ιδρώσει” και η σάρκα τους έχει φουσκώσει. Δεν θέλουμε να κρυώσουν τελείως διότι θα σφίξουν και δεν θα είναι εύκολο το ξεφλούδισμα.
Ξεφλουδίζουμε και τις βάζουμε μέσα σε ένα bowl και τους ρίχνουμε το υπόλοιπο αλάτι, ξύδι και ελαιόλαδο. Συντηρούμε σκεπασμένες σε ψυγείο.
Στον κάδο του mixer ρίχνουμε 150mL νερό, την ξηρή μαγιά και την ζάχαρη. Ανακατεύουμε με ένα σύρμα μέχρι να διαλυθεί η μαγιά και αφήνουμε για 5 λεπτά μέχρι να φουσκώσει η μαγιά.
Ρίχνουμε στον κάδο το αλεύρι για όλες τις χρήσεις, το καλαμποκάλευρο, το αλάτι και το ελαιόλαδο.
Με τον γάντζο αρχίζουμε να ζυμώνουμε ρίχνοντας σταδιακά και το υπόλοιπο νερό, μέχρι να έχουμε μια ζύμη λεία που δεν κολλάει στα τοιχώματα αλλά ούτε και στα χέρια μας όταν πάμε να το πλάσουμε.
Σε ένα ελαφρά λαδωμένο bowl ρίχνουμε την ζύμη, σκεπάζουμε με μεμβράνη και αφήνουμε για 1 ώρα μέχρι η ζύμη να φουσκώσει και να διπλασιαστεί σχεδόν.
Μόλις φουσκώσει ρίχνουμε τις πιπεριές και ξαναζυμώνουμε να ενσωματωθούν στο ζυμάρι. Αν μας κολλάει στα χέρια αλευρώνουμε με λίγο καλαμποκάλευρο.
Λαδώνουμε μία φόρμα 30Χ10 εκατοστών και απλώνουμε το ζυμάρι. Σκεπάζουμε με πετσέτα και αφήνουμε για 30 λεπτά να φουσκώσει ξανά.
Προθερμαίνουμε τον φούρνο στους 190°C στις αντιστάσεις.
Ψήνουμε για 45-50 λεπτά μέχρι να ψηθεί και να ροδίσει καλά.
Μόλις είναι έτοιμο, βγάζουμε από τον φούρνο και ξεφορμάρουμε. Αφήνουμε να κρυώσει ελαφρά.
{{< /steps >}}