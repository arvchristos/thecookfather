---
date: 2020-06-27
draft: false
image: https://i.imgur.com/Zs2WysY.jpg
title: "Φρέσκα ζυμαρικά με sauce βουτύρου και παρμεζάνας"
type: post
categories:
- "Ζύμες"
- "Συνταγές"
- "Vegetarian"
- "Ένα σκεύος"
---

{{< intro >}}
Εντάξει η διαδικασία του να φτιάξεις φρέσκα ζυμαρικά ίσως ακούγεται λίγο μπελάλίδικη αλλά αλήθεια είναι πολύ πιο εύκολη από ό,τι φαντάζεστε. Σίγουρα δεν κρατάει 10 λεπτά, σαν να έβραζε κανείς έτοιμα ζυμαρικά, αλλά πόσο φοβερό ακούγεται στο τέλος της ημέρας να απολαμβάνεις ένα πιάτο με τα δικά σου μακαρόνια!!!
{{< /intro >}}

{{< alternatives >}}Στο διαδίκτυο θα βρείτε άπειρες συνταγές για φρέσκα ζυμαρικά. Άλλες χρησιμοποιούν αυγό άλλες όχι, άλλες μόνο αλεύρι για όλες τις χρήσεις, άλλες σιμιγδάλι. Υπάρχουν σεφ που λένε ότι επιβάλλεται να προσθέτεις αλάτι στην ζύμη και άλλοι που είναι φανατικοί εχθροί αυτής της συμβουλής. Εγώ έχω να σας πω πως μάλλον μικρή σημασία παίζουν όλα αυτα. Για παράδειγμα, το αυγό δίνει ένα πολύ ωραίο χρώμα στην pasta μας, το σιμιγδάλι δίνει μία ήπια τραχιά υφή, ένα αλεύρι με γλουτένη δένει καλύτερα την ζύμη μας. Όμως τα ζυμαρικά θα βγούν κάνοντας ό,τι πραγματικά σας έρθει στο μυαλό. Μπορείτε ακόμα και να τα χρωματίσετε!!! Αυτό που πρέπει όμως να θυμάστε είναι ότι το αλεύρι σε αυτή την συνταγή είναι ΦΙΛΟΣ μας. Χρειαζόμαστε μπόλικο αλεύρι για να ανοίξουμε την ζύμη και να αλευρώσουμε τα ζυμαρικά ώστε να μην κολλήσουν. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα & 30 λεπτά"
    portions="7"
>}}

{{< ingredients >}} 
550gr αλεύρι τύπου 00
150gr ψιλό σιμιγδάλι
250gr αυγό (4 μεγάλα αυγά)
150mL νερό
2 μικρές πρέζες αλάτι
7 κ.σούπας βούτυρο
τριμμένη παρμεζάνα
{{< /ingredients >}}

{{< steps >}}
Βάζουμε το αλεύρι τύπου 00, το σιμιγδάλι και το αλάτι στον κάδο του mixer, ανακατεύουμε καλά και ανοίγουμε μια λακκούβα στη μέση.
Ρίχνουμε τα αυγά και το νερό στη λακκούβα και αρχίζουμε να ζυμώνουμε με το μεταλλικό Κ. Ζυμώνουμε μέχρι να γίνει μία ομογενοποιημένη ζύμη που δεν θα κολλάει πολύ στα χέρια. Αν δεν έχουμε mixer μπορούμε να κάνουμε ακριβώς την ίδια διαδικασία με τα χέρια απλά θα πάρει περισσότερο χρόνο, εώς και 15 λεπτά ζύμωμα.
Τυλίγουμε τη ζύμη σε μεμβράνη και αφήνουμε να ξεκουραστεί για 1 ώρα στο ψυγείο.
Μοιράζουμε τη ζύμη στα 2. 
Πέρνουμε το 1 μισό και το κόβουμε σε 2 ή 3 ίσα κομμάτια. Αυτό εξαρτάται με την πόση ζύμη έχουμε την ικανότητα να διαχειριζόμαστε κάθε φορά. Όσο ζυμάρι δεν χρησιμοποιούμε το σκεπάζουμε με μία πετσέτα ώστε να μην στεγνώσει.
Με το ειδικό μηχάνημα για ζυμαρικά ανοίγουμε το κάθε ζυμαράκι ξεκινώντας πρώτα στην πιο χοντρή σκάλα, στη συνέχεια στο περνάμε στην επόμενη και συνεχίζουμε μέχρι να έχουμε το πάχος που θέλουμε. Κάθε φορά που περνάμε από μία σκάλα την ζύμη αλευρώνουμε καλά ώστε να μην κολλήσει στο μηχάνημα. Μπορούμε να κάνουμε την ίδια διαδικασία χρησιμοποιώντας έναν πλάστη.
Για να δώσουμε σχήμα στα ζυμαρικά μας είτε χρησιμοποιούμε το ειδικό εξάρτημα που έχει η μηχανή ζυμαρικών είτε απλά ένα μαχαίρι. Κόβουμε σε λωρίδες και τις αλευρώνουμε πάρα πολύ καλά ώστε να μην κολλήσουν μεταξύ τους.
Βάζουμε τα μακαρόνια που σχηματίσαμε σε ένα ταψί που έχουμε στρώσει λαδόκολλα, και σκεπάζουμε με μία πετσέτα μέχρι να τα βράσουμε.
Για ζυμαρικά πάχους εώς την σκάλα Νο.4 βράζουμε 5 λεπτά σε μπόλικο αλατισμένο νερό.
Παράλληλα βάζουμε ένα μεγάλο τηγάνι σε μέτρια φωτιά να ζεσταθεί.
Μόλις τα ζυμαρικά είναι έτοιμα μεταφέρουμε κατευθείαν στο τηγάνι και προσθέτουμε το βούτυρο. Ανακατεύουμε γρήγορα ώστε να λιώσει και να πάει παντού.
Αποσύρουμε από την φωτιά και προσθέτουμε όση τριμμένη παρμεζάνα θέλουμε.
{{< /steps >}}