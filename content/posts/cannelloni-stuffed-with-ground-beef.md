---
date: 2020-04-18
draft: false
image: https://i.imgur.com/UCJTAHQ.jpg
title: "Κανελόνια με κιμά"
type: post
categories:
- "Ζυμαρικά"
- "Κρέας"
- "Συνταγές"
- "Διεθνής κουζίνα"
- "Ιταλία"
---

{{< intro >}}
Εντάξει δεν υπάρχει λόγος περιγραφής αυτού του φαγητού. Όπως σας έχω πει χιλιάδες φορές ό,τι έχει κιμά αποτελεί για μένα μεγάλη αδυναμία. Και αν σκεφτεί κανείς ότι το καλύτερο μου είναι μία καλή μακαρονάδα με κιμά, τα κανελόνια δεν διαφέρουν και πολύ. ΠΡΑΓΜΑΤΙΚΑ ΤΑ ΑΓΑΠΑΩ ΑΥΤΑ ΤΑ ΦΑΓΗΤΑ. Η μυρωδιά του κιμά όταν μαγειρεύεται καθώς και αυτή του κανελονίου στον φούρνο θα έπρεπε να βγαίνουν σε κολόνια!
{{< /intro >}}

{{< alternatives >}}Μπορείτε αντί για την σάλτσα ντομάτας που θα σας περιγράψω να χρησιμοποιήσετε μπεσαμέλ. Πολύ καλή ιδέα αλλά προσθέτει παραπάνω θερμίδες. Πάντως ό,τι και να επιλέξει κανείς αυτό το φαγητό δεν γίνεται να αποτύχει! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="2 ώρες & 30 λεπτά"
    portions="7-8"
>}}

{{< ingredients >}}
1,5 kg μοσχαρίσιος κιμάς
7 κ. σούπας ελαιόλαδο + 1 φλιτζάνι
3 μέτρια κρεμμύδια, ψιλοκομμένα
3 σκελίδες σκόρδο, ψιλοκομμένες
200ml κόκκινο κρασί
800ml χυμό ντομάτας
2 μεγάλες ώριμες ντομάτες
1 μεγάλη πρέζα ζάχαρη
λίγο βραστό νερό
2 ξυλάκια κανέλας
5 κόκκοι μπαχάρι
2 κ. σούπας πελτέ ντομάτας
αλάτι
φρεσκοτριμμένο πιπέρι
αποξηραμένο θυμάρι
400gr χυμό ντομάτας
500 mL γάλα πλήρες
2 μεγάλες ώριμες ντομάτες
ελαιόλαδο
αλάτι
μαύρο πιπέρι
2 πακέτα κανελόνια
80gr τριμμένη παρμεζάνα
{{< /ingredients >}}

{{< steps >}}
Σε ένα βαθύ τηγάνι ή μια κατσαρόλα ρίχνουμε 7 κ. σούπας ελαιόλαδο και ζεσταίνουμε σε δυνατή φωτιά.
Μόλις κάψει τσιγαρίζουμε τον κιμά σπάζοντας τον παράλληλα με μία ξύλινη κουτάλα σε κομματάκια μέχρι να ροδίσει, για περίπου 7-8 λεπτά. Προσέχουμε να μην ανακατεύουμε συνέχεια γιατί θα βγάλει όλα τα υγρά του και θα βράσει αντί να ψηθεί.
Προσθέτουμε το κρεμμύδι, το σκόρδο, την κανέλα, το θυμάρι, το μπαχάρι και αφήνουμε να τσιγαριστούν όλα μαζί για τουλάχιστον 4-5 λεπτά μέχρι να μαλακώσει το κρεμμύδι.
Προσθέτουμε τον πελτέ ντομάτας και τον σοτάρουμε καλά για 1-2 λεπτά ανακατεύοντας να πάει παντού.
Προσθέτουμε το κρασί, ανακατεύουμε και αφήνουμε να εξατμιστεί όλο το αλκοόλ.
Σε έναν πολυκόφτη κόβουμε τις ντομάτες πολύ καλά μέχρι να γίνουν ζωμός.
Προσθέτουμε τον ζωμό ντομάτας που φτιάξαμε καθώς και τον χυμό ντομάτας, την ζάχαρη, το νερό και βράζουμε για περίπου 1 ώρα, σε χαμηλή προς μέτρια φωτιά. με κλειστό το καπάκι της κατσαρόλας, μέχρι ο κιμάς να απορροφήσει τα περισσότερα υγρά του.
Μετά από 1 ώρα προσθέτουμε το φλιτζάνι με το ελαιόλαδο και δοκιμάζουμε αν χρειάζεται περισσότερο αλάτι ή πιπέρι.
Βράζουμε για 5-10 λεπτά ακόμα μέχρι να χυλώσει ο κιμάς μας.
Μόλις είναι έτοιμος αφαιρούμε από την φωτιά.
Για να γεμίσουμε τα κανελόνια μας πρέπει να αφήσουμε τον κιμά να κρυώσει για 30 λεπτά ώστε να μπορούμε να τον διαχειριστούμε χωρίς να καιγόμαστε.
Σε έναν πολυκόφτη κόβουμε τις ντομάτες πολύ καλά μέχρι να γίνουν ζωμός.
Σε ένα bowl ρίχνουμε όλα τα υλικά και ανακατεύουμε μέχρι να ομογενοποιηθούν. Ρίχνουμε τόσο ελαιόλαδο, αλάτι και πιπέρι ώστε να μας αρέσει σε γεύση.
Προθερμαίνουμε τον φούρνο στους 180ο C στο πάνω-κάτω και άερα.
Σε ένα ταψί 35×40 εκ. απλώνουμε 2 κουτάλες από το κιμά και τον απλώνουμε παντού.
Γεμίζουμε τα με ένα μικρό κουτάλι και τα χέρια μας και τα τοποθετούμε το ένα δίπλα στο άλλο, χωρίς κενό ανάμεσα τους, σε σειρά στο ταψί πάνω από τον κιμά που έχουμε απλώσει.
Περιχύνουμε από πάνω με τη σάλτσα και την απλώνουμε με ένα κουτάλι ώστε να καλύψει όλη την επιφάνεια από τα κανελόνια.
Πασπαλίζουμε με την τριμμένη παρμεζάνα και σκεπάζουμε με λαδόκολλα και αλουμινόχαρτο.
Ψήνουμε για 30 λεπτά. Στη συνέχεια, ξεσκεπάζουμε και ψήνουμε για επιπλέον 15 λεπτά μέχρι να πάρει χρώμα.
Αφήνουμε 10 λεπτά να κρυώσει και σερβίρουμε με φύλλα βασιλικού.
{{< /steps >}}