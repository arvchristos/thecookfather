---
date: 2020-04-15
draft: false
image: https://i.imgur.com/uZJ5XZv.jpg
title: "Σαλάτα Νισουάζ"
type: post
categories:
- "Ψάρια & θαλασσινά"
- "Λαχανικά"
- "Σαλάτες"
- "Συνταγές"
- "Ένα σκεύος"
- "Διεθνής κουζίνα"
- "Γαλλία"
---

{{< intro >}}
Από το όνομα και μόνο καταλαβαίνουμε ότι πρόκειται για μία γαλλική σαλάτα. Εεεεε κάνει μπαμ κυρίως από την κατάληξη της λέξης. Αν την παρατηρήσουμε λίγο καλύτερα θα καταλάβουμε ότι μιλάμε για την περιοχή της Νίκαιας. Και κάπου εδώ τελειώνουν λίγο -πολύ οι γνώσεις μας για αυτήν την σαλάτα. Το σίγουρο είναι ότι δημιουργήθηκε ως φόρος τιμής για το καλοκαίρι και αυτά που προσφέρει η Μεσόγειος στις χώρες τις. Από εκεί και πέρα οι παραλλαγές που έχει υποστεί είναι άπειρες και η αυθεντική συνταγή χάθηκε κάπου στον χώρο. Άλλοι χρησιμοποιούν μαγιονέζα, άλλοι μια πιο ανάλαφρη vinaigrette, άλλοι βάζουν τόνο από κονσέρβα ενώ μερικοί προτιμούν φρέσκο και σοταρισμένο και οι παραλλαγές συνεχίζονται. Κάνοντας ένα απλό search στο ίντερνετ θα βρείτε χιλιάδες παραλλαγές.
{{< /intro >}}

{{< alternatives >}}Εγώ λοιπόν σας παρουσιάζω την δικιά μου, με σκοπό να χρησιμοποιήσω υλικά που σίγουρα έχουμε όλοι σπίτι όπως κλασσικές πατάτες αντί για γαλλικές ή απλά φασολάκια αντί για γαλλικά ή αλλιώς αμπελοφάσουλα. Μπορείτε πραγματικά να αυτοσχεδιάσετε. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="30 λεπτά"
    portions="2"
>}}

{{< ingredients >}} 
4 μεγάλα φύλλα μαρουλιού, χοντροκομμένο με το χέρι
2 αυγά
250gr τόνο από κονσέρβα, στραγγισμένος
1 μέτρια πατάτα
60gr φασολάκια
10-12 ντοματίνια, κομμένα στη μέση
1 μικρή χούφτα κάππαρη, ξαλμυρισμένη
6-7 μαύρες ελιές, χωρίς κουκούτσι και κομμένες στη μέση
1/2 μικρό κρεμμύδι, κομμένο σε λεπτές φέτες
2 μικρές κόκκινες πιπεριές Φλωρίνης, κομμένες σε λωρίδες
χυμό από 1/2 λεμόνι
1 κ. σούπας μουστάρδα
1 πρέζα ζάχαρη κρυσταλλική
αλάτι
60-70ml ελαιόλαδο
{{< /ingredients >}}

{{< steps >}}
Γεμίζουμε ένα κατσαρολάκι με νερό και το βάζουμε σε δυνατή φωτιά μέχρι να αρχίσει να βράζει. Ρίχνουμε αλάτι και ρίχνουμε τα φασολάκια και την πατάτα. Επειδή θέλουν διαφορετικό χρόνο για να βράσουν τα τσεκάρουμε ξεχωριστά για το πότε είναι έτοιμα.
Όταν είναι έτοιμα σουρώνουμε και κόβουμε τις πατάτες σε κομμάτια. Ραντίζουμε αμέσως με λίγο ελαιόλαδο και αλάτι. Κάνουμε την ίδια διαδικασία και για τα φασολάκια.
Βράζουμε τα αυγά τόσο ώστε να είναι ελαφρώς μελάτος ο κρόκος τους. Με το που είναι έτοιμα τα βάζουμε σε παγωμένο νερό ώστε να σταματήσει ο βρασμός τους και να ξεφλουδιστούν ευκολότερα. Όταν τα ξεφλουδίσουμε κόβουμε στα τέσσερα.
Σε ένα μικρό bowl ανακατεύουμε με ένα σύρμα χειρός την μουστάρδα με τον χυμό λεμονιού.
Προσθέτουμε 1 πρέζα αλάτι και την ζάχαρη και ανακατεύουμε.
Ρίχνουμε πολύ αργά το ελαιόλαδο ανακατεύοντας παράλληλα με το σύρμα χειρός σε ροή ενός λεπτού κορδονιού. Δοκιμάζουμε όταν είναι έτοιμη και προσαρμόζουμε αλάτι, ζάχαρη και ελαιόλαδο.
Σε μία πλατιά πλατέλα στρώνουμε τα κομμάτια μαρουλιού. Δεν θέλουμε να τα έχουμε κόψει υπερβολικά μεγάλα, ίσα ίσα μεγάλες μπουκιές. Ρίχνουμε λίγο από το dressing καθώς και ελάχιστο αλάτι. Από πάνω προσθέτουμε τα υπόλοιπα υλικά και περιχύνουμε λίγο ακόμα dressing.
{{< /steps >}}