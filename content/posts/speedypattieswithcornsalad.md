---
date: 2020-04-08
draft: false
image: https://i.imgur.com/wUonYYJ.jpg
title: "Γρήγορα μπιφτέκια με σαλάτα καλαμποκιού"
type: post
categories:
- "Κρέας"
- "Συνταγές"
- "Διεθνής κουζίνα"
- "Μεξικό"
- "Σαλάτες"
- "Ένα σκεύος"
---

{{< intro >}}Νομίζω ότι πρόκειται για την μοναδική σαλατα, ή τέλος πάντων για μία από τις λίγες, που όταν την δοκιμάζεις δεν σκέφτεσαι ότι χρειάζεται λάδι. Για αυτό σας δίνω αυτή την συνταγή σήμερα…γιατί πρόκειται για ένα γεύμα άκρως υγιεινό με μόλις 3 κουταλιές της σούπας ελαιόλαδο σε 1 κιλό μοσχαρίσιο κιμά ΚΑΙ ΜΕ ΜΙΑ ΣΑΛΑΤΑ ΠΟΥ ΔΕΝ ΘΑ ΠΙΣΤΕΨΕΤΕ ΟΤΙ ΥΠΑΡΧΕΙ! Μόλις την δοκιμάσετε θα καταλάβετε ότι μπορεί να γίνει το νούμερο 1 πιάτο στην διατροφή σας. Είναι ένα φαγητό άκρως επηρεασμένο από το Μεξικό που όμως δεν χρειάζεται να νιώθεις τύψεις μόλις τελειώσει.

Γενικά, καταενθουσιάστηκα με αυτό το γεύμα. Όχι μόνο γιατί είναι χορταστικό ενώ παράλληλα είναι light αλλά γιατί πραγματικά δεν του έλειπε τίποτα. Αυτό βέβαια μπορεί να το υποστηρίξει και όλη η οικογένεια που σαν και εμένα «δεν μπορούσαν να πιστέψουν» τι τρώνε. Τόσο που διαφημίστηκε σε όλους τους φίλους των γονιών μου και τώρα έχει γίνει παραγγελία για την επόμενη μάζωξη τους.
{{< /intro >}}

{{< alternatives >}}Τα λόγια είναι περιττά. Μπορείτε αν θέλετε τόσο για οικονομία όσο και για περισσότερη γεύση να χρησιμοποιήσετε μισό μοσχαρίσιο-μισό χοιρινό κιμά. Όπως επίσης αντί για μαϊντανό να χρησιμοποιήσετε κόλιανδρο για μία πιο αυθεντική νότα μεξικάνικου. Όμως με τίποτα μην αλλάξετε κάτι στην σαλάτα. Άντε, στην χειρότερη μπορείτε αν έχετε κάποιο βάζο με καυτερές πιπερίτσες ψητές σε λάδι να χρησιμοποιήσετε αυτές αντί της καυτερής πιπεριάς. Αξίζει τον κόπο να την δοκιμάσετε πρώτα έτσι όπως σας την προτείνω και μετά αν κάτι δεν σας αρέσει, πράγμα απίθανο, πειράξτε την. ΚΑΛΗ ΣΑΣ ΟΡΕΞΗ!
{{< /alternatives >}}

![Γρήγορα μπιφτέκια με σαλάτα καλαμποκιού](https://i.imgur.com/bgrL9fO.jpg "Γρήγορα μπιφτέκια με σαλάτα καλαμποκιού")

{{< recipestats 
    duration="45 λεπτά"
    portions="4"
>}}

{{< ingredients >}} 
1kg μοσχαρίσιος κιμάς, άπαχος
1 κ. γλυκού σκόρδο σε σκόνη
1 κ. γλυκού μουστάρδα σε σκόνη
1 κούπα μαϊντανός (40gr)
5 κ. γλυκού αλάτι
2 πρέζες μπούκοβο ή κόκκινο πιπέρι
2-3 κ. σούπας ελαιόλαδο
4 μεγάλα φρέσκα καλαμπόκια
2 μεγάλες ντομάτες, κομμένες σε κύβους
1 κρεμμύδι, κομμένο σε μικρούς κύβους
2 ώριμα αβοκάντο, κομμένα σε κύβους
1 κόκκινη καυτερή πιπεριά, χωρίς σπόρια, ψιλοκομμένη
χυμό από 2 lime (6 κ. σούπας)
{{< /ingredients >}}

{{< steps >}}  
Σε ένα bowl ρίχνουμε τον κιμά και προσθέτουμε το σκόρδο, την μουστάρδα, 1/2 κούπα μαϊντανό, 2 1/2 κ. γλυκού αλάτι και το μπούκοβο. Ανακατεύουμε καλά με τα χέρια μας ώστε να αναμειχθεί ο κιμάς με τα μπαχαρικά.
Χωρίζουμε τον κιμά σε 8 ίσα κομμάτια. Πλάθουμε κάθε κομμάτι σε μπαλίτσα.
Θα χρειαστούμε 2 φύλλα λαδόκολλας τα οποία και κόβουμε στην μέση.
Παίρνουμε την μισή λαδόκολλα και με ένα πινέλο αλείφουμε λίγο ελαιόλαδο. Τοποθετούμε το ένα μπαλάκι κιμά στην μία πλευρά της και διπλώνουμε την άλλη από πάνω του. Με τα χέρια μας πιέζουμε ώστε να δώσουμε ένα σχετικά στρογγυλό σχήμα. Στην συνέχεια με έναν πλάστη ανοίγουμε λίγο το μπιφτέκι ώστε να απλώσει αλλά θέλουμε τέτοιο πάχος ώστε να μπορούμε να το μεταφέρουμε με ευκολία χωρίς να σπάει. Δεν έχει καμία σημασία αν μας βγει στρογγυλό ή κάπως ακανόνιστο σχήμα.
Παίρνουμε την λαδόκολλα με το μπιφτέκι και την τοποθετούμε σε ένα ταψί.
Επαναλαμβάνουμε την διαδικασία για το επόμενο μπαλάκι με την διαφορά ότι μόλις το ανοίξουμε με τον πλάστη, το μεταφέρουμε χωρίς την λαδόκολλα που το ανοίξαμε στο ταψί, στο σημείο που η πρώτη λαδόκολλα έχει κενό. Έτσι στο τέλος θα πρέπει να έχουμε 4 κομμάτια λαδόκολλας με 2 μπιφτέκια το κάθε κομμάτι
Επαναλαμβάνουμε και για τα υπόλοιπα μπιφτέκια.
Μόλις είναι όλα έτοιμα βάζουμε στο ψυγείο να ξεκουραστούν και να σφίξουν μέχρι να ετοιμάσουμε την σαλάτα.
Βράζουμε τα καλαμπόκια σε μπόλικο αλατισμένο νερό για 15 λεπτά.
Σουρώνουμε και όταν κρυώσουν ελαφρά ώστε να μπορούμε να τα πιάσουμε, με ένα κοφτερό μαχαίρι ξεχωρίζουμε τους σπόρους από τον κορμό κρατώντας το καλαμπόκι κάθετα και κόβοντας από πάνω προς τα κάτω με ένα κοφτερό μαχαίρι σχεδόν σύριζα στον κορμό.
Σε ένα μπολ ρίχνουμε όλο το καλαμπόκι, τις ντομάτες, το κρεμμύδι, το αβοκάντο, την υπόλοιπη 1/2 κούπα μαϊντανό, τον χυμό από τα lime, την καυτερή πιπεριά και αλάτι. Ανακατεύουμε καλά και βάζουμε στο ψυγείο μέχρι να ψήσουμε τα μπιφτέκια μας.
Βάζουμε ένα αντικολλητικό τηγάνι σε δυνατή φωτιά να κάψει καλά και προσθέτουμε 1 κ. σούπας ελαιόλαδο.
Μόλις κάψει χαμηλώνουμε την φωτιά σε μέτρια προς δυνατή.
Βγάζουμε τα μπιφτέκια από το ψυγείο και τηγανίζουμε το καθένα από 4 λεπτά, δηλαδή 2 λεπτά από κάθε πλευρά. Αν προτιμάτε λίγο πιο άψητο το κρέας σας μπορείτε να το αφήσετε για 1 λεπτό από κάθε πλευρά αλλά σε καμιά περίπτωση δεν πρέπει να το παραψήσετε.
Μόλις είναι έτοιμα, βγάζουμε την σαλάτα από το ψυγείο και σερβίρουμε.
{{< /steps >}}