---
date: 2021-08-01
draft: false
image: https://i.imgur.com/Jh5crJU.jpg
title: "Καλοκαιρινό κόκκινο ρύζι Camargue"
type: post
categories:
- "Ρύζι"
- "Συνταγές"
- "Vegetarian"
- "Ένα σκεύος"
---

{{< intro >}}
Αυτή την φορά δεν θα σας ρωτήσω αν εχετε δει ποτέ κόκκινο ρύζι, διότι έχουμε ανεβάσει ένα εξαιρετικό ριζότο με αυτό το ρύζι. Όμως επειδή η ζέστη είναι αφόρητη αυτές τις μέρες, δεν είναι δουλειά το να καθόμαστε πάνω από μία κατσαρόλα να ανακατεύουμε συνέχεια ένα φαγητό και να ζεσταινόμαστε ακόμα περισσότερο. Έτσι θέλουμε μία συνταγή που να είναι γρηγορη, να μην απαιτεί πολύ κόπο και κυρίως να μην στεκόμαστε πάνω από ένα φούρνο ή μία κατσαρόλα με 40°C έξω.  

Εδώ θα σας δείξω και τον βασικό τρόπο που μαγειρεύουμε αυτό το ρύζι, που δεν είναι και καμιά επιστήμη να σας πω την αλήθεια. Απλά θέλει μία μικρή προσοχή, όπως και τα υπόλοιπα ρύζια και στο τσακ μπαμ έχουμε το απόλυτο καλοκαιρινό comfort φαγητό, ένα πιάτο γεμάτο λαχανικά, γεύση και υφες.
{{< /intro >}}

{{< alternatives >}} Τα λαχανικά που σας προτείνω καθώς και οι ποσότητες αυτών δεν είναι δεσμευτικές. Βάζετε όποιο λαχανικό σας κάνει κέφι και σε όση ποσότητα θέλετε. Σας αρέσει πολύ το καρότο και όχι τόσο το κολοκύθι; Προσαρμόζετε το πιάτο ανάλογα. Εννοείται πως το ίδιο ισχύει και για τα μπαχαρικά. Αυτός είναι και ο λόγος που στην συγκεκριμένη συνταγή δεν γράφω ποσότητες στα μπαχαρικά. Σε εμένα, για παράδειγμα, αρέσει πάρα πολύ η πάπρικα οπότε θα βάλω περισσότερο. Γενικά απολάυστε το, βάλτε τα αγαπημένα σας υλικά ώστε στο τέλος να ευχαριστηθείτε το πιάτο γιατί στο κάτω κάτω της γραφής αυτό είναι το νόημα. ΚΑΛΗ ΟΡΕΞΗ!
{{< /alternatives >}}

{{< recipestats 
    duration="΄1 ώρα" 
    portions="4"
>}}

{{< ingredients >}} 
250gr κόκκινο ρύζι Camargue
4 κ.σούπας ελαιόλαδο
160gr καρότο, τριμμένο στην χοντρή πλευρά του τρίφτη
180gr κρεμμύδι, ψιλοκομμένο
800gr βραστό νερό
100gr κόκκινη πιπεριά, κομμένη σε μικρούς κύβους
2250gr κολοκυθάκι, κομμένο σε μικρούς κύβους
καπνιστη πάπρικα
αγριοκύμινο
αλάτι
μαύρο πιπέρι
ντοματίνια, για το σερβίρισμα
στραγγιστό γιαούρτι, για το σερβίρισμα
{{< /ingredients >}}

{{< steps >}}
Βάζουμε μία κατσαρόλα με μπόλικο νερό σε μέτρια προς δυνατή φωτιά. Προσθέτουμε λίγο αλάτι και το ρύζι. Φέρνουμε σε βρασμό.
Βράζουμε για 40 λεπτά με το καπάκι της κατσαρόλας να είναι σχεδόν κλειστο, μέχρι να μαλακώσει. Προσέχουμε αν χρειαστεί και άλλο νερό να το προσθέσουμε, διότι δεν θέλουμε να στεγνώσει πολύ και να καεί.
Μόλις είναι έτοιμο, αφαιρούμε την κατσαρόλα από την φωτιά και σκεπαζουμε με μία πετσέτα.
Βάζουμε ένα μεγάλο τηγάνι σε μέτρια προς δυνατή φωτιά και ρίχνουμε το ελαιόλαδο. Αφήνουμε να κάψει καλά και προσθετουμε την πιπεριά και το κρεμμύδι.
Σοτάρουμε για 4-5 λεπτά μέχρι να μαλακώσουν. Προσθέτουμε το καρότο, το κολοκυθάκι, αλατοπίπερο, όση πάπρικα και αγριοκύμινο θέλουμε και συνεχίζουμε το σοτάρισμα.
Μόλις μαλακώσουν και τα τελευταία λαχανικά που προσθέσαμε, ρίχνουμε το ρύζι. Με μία ξύλινη κουτάλα το σπάμε και ανακατεύουμε καλά μέχρι να αναμειχθεί με τα υπόλοιπα υλικά.
Δοκιμάζουμε και προσθέτουμε αλατοπίπερο ή μπαχαρικά ανάλογα με το τι επιθυμούμε.
Συνεχίζουμε το μαγείρεμα για 4-5 λεπτά ανακατεύοντας μέχρι όλα τα λαχανικά να έχουν μαλακώσει και να έχει πάρει το φαγητό ένα πολύ ελαφρύ χρώμα.
Σερβίρουμε με ντοματίνια και γιαούρτι.
{{< /steps >}}