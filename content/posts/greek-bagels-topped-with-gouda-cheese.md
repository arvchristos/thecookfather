---
date: 2020-04-11
draft: false
image: https://i.imgur.com/Lw3eVrD.jpg
title: "Κουλούρια Θεσσαλονίκης με τυρί gouda"
type: post
categories:
- "Snack & Sandwich"
- "Συνταγές"
- "Ζύμες"
- "Vegetarian"
---

{{< intro >}}
Δεν πρέπει να υπάρχει άνθρωπος που να μην αγαπάει τα κουλούρια Θεσσαλονίκης. Ίσως είναι ο καλύτερος τρόπος να ξεκινήσεις την μέρα σου ή να κάνεις ένα διάλειμμα από αυτή. Το κουλούρι ταυτίστηκε με την Θεσσαλονίκη καθώς η ιστορία του ξεκινά την εποχή της Βυζαντινής Αυτοκρατορίας που εμφανίστηκε κυρίως στην Κωνσταντινούπολη και τη Θεσσαλονίκη. Στην Κωνσταντινούπολη, οι κουλουρτζήδες διαλαλούσαν το προϊόν τους με την ονομασία κουλούρι Θεσσαλονίκης, ονομασία όπου έμελλε να το ακολουθήσει για πάντα.

Όμως από μαγειρικής σκοπιάς το μαγικό με το κουλούρι είναι ότι επιδέχεται πραγματικά άπειρες μετατροπές που κάθε μία του δίνει και μία ακόμα πιο ευχάριστη νότα. Μπορούμε να το γεμίσουμε με ό,τι μας έρθει στο μυαλό ή αντί για σουσάμι για επικάλυψη να χρησιμοποιήσουμε επίσης ό,τι θέλουμε.
{{< /intro >}}

{{< alternatives >}}Εγώ σε αυτή την εκδοχή του αντί για σουσάμι χρησιμοποίησα τυρί gouda όμως μπορείτε να χρησιμοποιήσετε όποιο τυρί θέλετε εσείς. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="1 ώρα & 45 λεπτά"
    portions="10"
>}}

{{< ingredients >}} 
850gr αλεύρι για όλες τις χρήσεις
1 κ. σούπας αλάτι
2 κ. σούπας ζάχαρη κρυσταλλική
250mL νερό, σε θερμοκρασία δωματίου
2 φακελάκια ξερή μαγιά
120mL ελαιόλαδο
120mL λευκό κρασί
500gr τυρί gouda
2 κ.σούπας ζάχαρη
500gr νερό, χλιαρό
{{< /ingredients >}}

{{< steps >}}
Στο κάδο του mixer ρίχνουμε το νερό με τη μαγιά και ανακατεύουμε με ένα σύρμα χειρός μέχρι να διαλυθεί η μαγιά. Αφήνουμε για 5-6 λεπτά να φουσκώσει η μαγιά.
Προσθέτουμε στον κάδο το αλεύρι, τη ζάχαρη, το αλάτι, το ελαιόλαδο, το λευκό κρασί και τα χτυπάμε με τον γάντζο σε μέτρια προς δυνατή ταχύτητα για 8 λεπτά ταχύτητα μέχρι να γίνει μια μαλακή ζύμη, ελαστική και εύκολη στο δούλεμα της που κολλάει στα χέρια αλλά όσο την χτυπάτε πρέπει να ξεκολλάει από τον πάτο. Αν δεν γίνεται αυτό μετά από 6-7 λεπτά προσθέτουμε λίγο αλεύρι και συνεχίζουμε το ανακάτεμα.
Λαδώνουμε τα τοιχώματα ενός bowl με το ελαιόλαδο και μεταφέρουμε τη ζύμη να ξεκουραστεί εκεί μέσα σκεπάζοντας το με μία μεμβράνη για 30’- 1 ½ ώρα μέχρι να διπλασιαστεί ο όγκος της. Αυτό εξαρτάται από το πόσο ζεστό είναι το σπίτι σας. Όσο πιο ζεστό τόσο πιο γρήγορα θα φουσκώσει η ζύμη.
Γεμίζουμε ένα bowl με το χλιαρό νερό και τη ζάχαρη και ανακατεύουμε μέχρι να διαλυθεί η ζάχαρη, και ένα άλλο bowl με 400gr τυρί gouda.
Προθερμαίνουμε τον φούρνο στους 200°C στον αέρα.
Λαδώνουμε τον πάγκο εργασίας μας, βάζουμε τη ζύμη και κόβουμε σε 10 κομμάτια.
Σχηματίζουμε με τα κομμάτια ζύμης μπαλάκια. Το κάθε μπαλάκι το πλάθουμε με τα χέρια μας σε λωρίδες και ενώνουμε τις 2 άκρες για να σχηματίσουμε το κουλούρι μας. Προσέχουμε όλα τα κουλούρια να έχουνε την ίδια διάμετρο ώστε να ψηθούν ομοιόμορφα
Βουτάμε το κάθε κουλούρι μέσα στο νερό, στραγγίζουμε ελαφρά και αμέσως μετά στο τυρί.
Τοποθετούμε σε ταψί που έχουμε στρώσει με λαδόκολλα και ψήνουμε για 15-20 λεπτά περίπου μέχρι να πάρουν ωραίο χρώμα.
Περίπου στην μέση του ψησίματος, όταν τα κουλούρια θα έχουν φουσκώσει και θα έχουν αρχίσει να ροδίζουν, με γρήγορες κινήσεις ώστε να μην χάσει θερμοκρασία ο φούρνος, τον ανοίγουμε και πασπαλίζουμε με το υπόλοιπο τυρί τα κουλούρια μας. Συνεχίζουμε το ψήσιμο μέχρι να είναι έτοιμα.
Μόλις ετοιμαστούν, βγάζουμε από τον φούρνο και τα βάζουμε αμέσως σε σχάρα ώστε να κρυώσουν ελαφρώς.
{{< /steps >}}