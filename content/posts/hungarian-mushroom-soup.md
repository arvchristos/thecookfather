---
date: 2020-04-08
draft: false
image: https://i.imgur.com/BxNPZmc.jpg
title: "Ουγγρική μανιταρόσουπα"
type: post
categories:
- "Λαχανικά"
- "Σούπες"
- "Συνταγές"
- "Vegetarian"
- "Ένα σκεύος"
- "Διεθνής κουζίνα"
- "Ουγγαρία"
---

{{< intro >}}
Στο Erasmus υπήρχε ένας θεσμός που γινόταν μία φορά το 6μηνο όταν και ερχόντουσαν νέοι φοιτητές στα πανεπιστήμια. Ήταν το International Dinner όπου όσοι ήθελαν μαζευόντουσαν ανά εθνικότητα και μαγείρευαν κάποια φαγητά που αντιπροσώπευαν την χώρα τους. Μετά ψηφίζαμε, όσοι δοκιμάσαμε, τις αγαπημένες μας χώρες και στο τέλος βγαίνανε 3 νικητές. Εκεί είναι που δοκίμασα για πρώτη φορά αυτό το φαγητό. Είναι μια παχύρρευστη σούπα με έντονη την γεύση της πάπρικας. Δεν θυμάμαι αν ήταν πιο πηχτή ή όχι αλλά νομίζω ότι το αποτέλεσμα πλησιάζει πολύ το αυθεντικό. Βέβαια το προσάρμοσα στα ελληνικά δεδομένα χρησιμοποιώντας μανιτάρια πλευρώτους και φτιάχνοντας σπιτική sour cream. 
{{< /intro >}}

{{< alternatives >}}Εννοείτε πως μπορείτε να χρησιμοποιήσετε μανιτάρια portobello ή λεύκα μικρά ή μεγάλα ή να κάνετε όποιον συνδυασμό θέλετε αρκεί να χρησιμοποιήσουμε 600gr στο σύνολο. Δεν ξεχνάμε να φτιάξουμε πρώτα την σπιτική sour cream διότι θέλει κάποια ώρα ώστε το λεμόνι να δράσει για να πάρουμε την σωστή υφή. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα"
    portions="5"
>}}

{{< ingredients >}} 
60gr βούτυρο
2 κρεμμύδια, χοντροκομμένα
500gr μανιτάρια πλευρώτους, χοντροκομμένα
1 μεγάλο λευκό μανιτάρι, κομμένο σε φέτες (100gr)
2 κ. σούπας φρέσκος άνηθος
1 κ. σούπας πάπρικα
1 κ. σούπας soy sauce
750gr βραστό νερό
1 κύβος κοτόπουλο
250mL γάλα, σε θερμοκρασία δωματίου
3 κ. σούπας αλεύρι για όλες τις χρήσεις
1 κ. γλυκού αλάτι
μαύρο πιπέρι
4 κ. γλυκού χυμός λεμόνι
20gr μαϊντανός, χοντροκομμένος
200gr στραγγιστό γιαούρτι light
100mL κρέμα γάλακτος light
{{< /ingredients >}}

{{< steps >}}
Σε ένα μικρό bowl ανακατεύετε το γιαούρτι, την κρέμα γάλακτος και 2 κ. σούπας χυμό λεμονιού μέχρι να ομογενοποιηθούν. Σκεπάζετε με μία μεμβράνη και αφήνετε στην άκρη εκτός ψυγείου.
Βάζουμε μία μεγάλη κατσαρόλα σε μέτρια φωτιά και ρίχνουμε το βούτυρο. Μόλις λιώσει προσθέτουμε τα κρεμμύδια και σοτάρουμε για 5 λεπτά μέχρι να μαλακώσουν.
Προσθέτουμε και τα μανιτάρια και συνεχίζουμε το σοτάρισμα για 5 λεπτά ακόμα.
Προσθέτουμε την πάπρικα, την soy sauce, το βραστό νερό και τον κύβο. Φέρνουμε σε βρασμό, χαμηλώνουμε την φωτιά σε μέτρια προς χαμηλή, σκεπάζουμε με το καπάκι και σιγοβράζουμε για 15 λεπτά.
Μόλις περάσουν τα 15 λεπτά τραβάμε την κατσαρόλα από την φωτιά αλλά δεν σβήνουμε το μάτι. Σε ένα μικρό bowl ανακατεύουμε το γάλα με το αλεύρι μέχρι να διαλυθεί. Ρίχνουμε το μείγμα στην κατσαρόλα, ανακατεύουμε πολύ καλά να ενσωματωθεί στην σούπα και ξαναβάζουμε στην φωτιά Σιγοβράζουμε για επιπλέον 15 λεπτά.
Τέλος προσθέτουμε το αλάτι, πιπέρι. τις άλλες 2 κ. σούπας χυμό λεμονιού, τον μαϊντανό, τον άνηθο καθώς και το μείγμα του γιαουρτιού που έχουμε φτιάξει. Ανακατεύουμε και αφήνουμε σε χαμηλή φωτιά για 4-5 λεπτά προσέχοντας όμως να μην βράσει άλλο η σούπας μας.
Σερβίρουμε αμέσως με φρυγανισμένο ψωμί.
{{< /steps >}}