---
date: 2020-04-02
draft: false
image: https://i.imgur.com/BciAbmb.jpg
title: "Cacio e pepe noodles"
type: post
categories:
- "Ζυμαρικά"
- "Συνταγές"
- "Διεθνής κουζίνα"
- "Ιταλία"
- "Ένα σκεύος"
- "Ιαπωνία"
- "Vegeterian"
---

{{< intro >}}
Υπάρχει μία σειρά μαγειρικής, με αφηγητή τον Anthony Bourdain, που πραγματικά πιστεύω πως όποιος ασχολείται με την μαγειρική πρέπει να την δει. Λέγεται «The Mind Of A Chef» και πέρα από τις άπειρες ιδέες που μπορεί κανείς να πάρει βλέπει κιόλας τις κινητήριους δυνάμεις για δημιουργία μεγάλων chef όπως του αγαπημένου μου Magnus Nilsson ή του David Chang. Πως επηρεάζεται ή προσαρμόζεται ο κάθε ένας μάγειρας και κάπου εκεί καταλαβαίνεις πως επηρεάζεσαι και εσύ ο ίδιος από τα δρώμενα και τις εμπειρίες σου.

Εκεί λοιπόν, στο πρώτο επεισόδιο της 1ης season με τον David Chang και την τρελή αγάπη του για τα noodles πρόσεξα μία συνταγή πραγματικά ΠΑΝΕΞΥΠΝΗ! Τόσο που δεν γινόταν να μην την προσπαθήσω. Αν και δεν τρώω noodles στιγμής μόνο και μόνο το γεγονός ότι σε max 10 λεπτά μπορείς να έχεις κάτι τόσο νόστιμο στο πιάτο σου με συνεπήρε. Πρόκειται για μία μακαρονάδα cacio e pepe (δηλαδή με τυρί και πιπέρι) που όμως εκμηδενίζεται ο χρόνος μαγειρέματος χρησιμοποιώντας noodles στιγμής.
{{< /intro >}}

{{< alternatives >}}Επειδή ξέρω ότι πολλοί ίσως να μην έχετε δει καν αυτή την σειρά και να μην έχει πέσει το μάτι σας σε μία τέτοια συνταγή θεώρησα καθήκον να σας την παρουσιάσω με την δικιά μου version, χρησιμοποιώντας Pecorino Αμφιλοχίας αντί για παρμεζάνα και pecorino romano. Γενικά καλό θα είναι να χρησιμοποιήσετε αλμυρά τυριά και αν θέλετε κάποιον συνδυασμό τυριών το ένα να είναι λίγο ήπιο και γλυκό ενώ το άλλο πιο δυνατό, αλμυρό και έντονο. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="10 λεπτά"
    portions="2"
>}}

{{< ingredients >}} 
700mL νερό
70gr βούτυρο
1 1/2 κ. σούπας ελαιόλαδο
μπόλικο μαύρο πιπέρι
1 πρέζα αλάτι
80gr τριμμένο pecorino + λίγο ακόμα για το σερβίρισμα
3 πακέτα noodles στιγμής
{{< /ingredients >}}

{{< steps >}} 
Σε ένα κατσαρολάκι ρίχνουμε το νερό, το βούτυρο, το ελαιόλαδο, αρκετό πιπέρι και 1 πρέζα αλάτι. Το βάζουμε σε δυνατή φωτιά και αφήνουμε να πάρει μία βράση και να λιώσει τελείως το βούτυρο.
Μόλις λιώσει το βούτυρο χαμηλώνουμε την φωτιά ώστε το μείγμα να σιγοβράζει και προσθέτουμε το τυρί. Ανακατεύουμε συνέχεια με ένα σύρμα χειρός ώστε να μην σβολιάσει και μέχρι να λιώσει. Προσθέτουμε τα noodles και συνεχίζουμε το ανακάτεμα.
Ανακατεύουμε μέχρι τα noodles να διαχωριστούν και να δημιουργήσουμε μία κρεμώδη σάλτσα, δηλαδή για 3-4 λεπτά. Αν μετά από 4 λεπτά τα noodles είναι έτοιμα αλλά υπάρχει αρκετό υγρό στο κατσαρολάκι απλά αφαιρούμε λίγο και ξαναβάζουμε στην φωτιά για λίγα δευτερόλεπτα συνεχίζοντας το ανακάτεμα.
Όταν είναι έτοιμα δοκιμάζουμε και προσαρμόζουμε το αλάτι και το πιπέρι.
Σερβίρουμε αμέσως σε 2 bowls τρίβοντας από πάνω μπόλικο πιπέρι και τυρί.
{{< /steps >}}