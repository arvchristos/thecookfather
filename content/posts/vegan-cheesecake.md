---
date: 2021-05-22
draft: false
image: https://i.imgur.com/NdScE2v.jpg
title: "Vegan cheesecake ψυγείου"
type: post
categories:
- "Γλυκά"
- "Συνταγές"
- "Ένα σκεύος"
- "Vegetarian"
---

{{< intro >}}
Έντάξει, ξέρω πως οι λέξεις vegan και cheesecake συνήθως δεν πάνε μαζί. Πόσο μάλλον να είναι οι μόνες δύο λέξεις που απαρτίζουν τον τίτλο της συνταγής. Δηλαδή σε φάση ρε παιδιά το τυρί δεν είναι vegan οπότε πως θα γίνει ένα vegan cheesecake?? ΚΑΙ ΟΜΩΣ ΓΙΝΕΤΑΙ!

Ο κόσμος έχει προχωρήσει και οι έννοιες έχουν αλλάξει. Στην προκειμένη περίπτωση προς το καλύτερο, το πιό healthy αλλά κυρίως το πιό βιώσιμο. Το τυρί πλέον δεν είναι ανάγκη να φτιάχνεται μόνο από γάλα. Υπάρχουν άπειρες φυτικές πρώτες ύλες που με την σωστή επεξεργασία βγάζουν το ίδιο αποτέλεσμα. Σόγια, καρύδα, ξηροί κάρποι για παράδειγμα. Κάπως έτσι πρέπει να κινούμαστε και όσοι ασχολούμαστε, έστω και ερασιτεχνικά, με την μαγειρική.

Εγώ δεν λέω να καταργήσουμε τα ζωικά προϊόντα. Όμως μπορούμε να τα καταναλώνουμε σε φυσιολογικά επίπεδα και με μέτρο. Έτσι θα μπορέσουμε να φτιάξουμε ένα πιό βιώσιμο περιβάλλον για εμάς τους ίδιους και για τις επόμενες γενιές. Θα μειώσουμε την παραγωγή κρέατος, την κτηνοτροφία, που πλέον προκειμένου να παράξει τόσο όσο ζητάει η αγορά έχει φτάσει να στιβάζει τα ζώα σε κλουβιά ή να τους παίρνει το γάλα ματώνοντας τα και να καταναλώνει πόρους που θα μπορούσαν να ταίσουν όλους τους ανθρώπους αυτού του πλανήτη. Μπορούμε για αρχή από τις 10 φορές που θα μαγειρέψουμε, 1 ή 2 να πούμε ότι δεν θα χρησιμοποιήσουμε κάποιο ζωικό προϊόν. Εξάλλου η ελληνική κουζίνα είναι κατά βάση χορτοφαγική!

Με αυτό το σκεπτικό λοιπόν και εγώ έψαξα, δοκίμασα και σήμερα σας δίνω την πρώτη μου vegan εκδοχή για cheesecake χωρίς ψήσιμο. Μαζί, για να είμαστε και εντός εποχής, έφταξα και την πιό γρήγορη μαρμελάδα φράουλα που έχετε δει. Χωρίς βράσιμο και πολύ πολύ γευστική!
{{< /intro >}}

![Vegan cheesecake ψυγείου](https://i.imgur.com/WcEzzGu.jpg "Vegan cheesecake ψυγείου")

{{< alternatives >}} Θα δείτε ότι σε αυτή την συνταγή δεν χρησιμοποιούμε τα κλασσικά υλικά αλλά κάποια παρόμοια σε vegetarian εκδοχές τους. Δυστυχώς δεν μπορείτε να αποφύγετε την φυτική κρέμα τυριού. Υπάρχει σε πολλά deli στην Αθήνα. Θα δείτε ότι μέσα στα περίεργα υλικά θα λέει και κρέμα σόγιας. Είναι το αντίστοιχο της κρέμας γάλακτος. Αυτή μπορείτε να την αντικαταστήσετε με φυτική κρέμα ζαχαροπλαστικής που μπορείτε να βρείτε σε όλα τα supermarkets. Προσοχή όμως, αν χρησιμοποιήσετε φυτική κρέμα που έχει ζάχαρη, θα πρέπει να προσαρμόσετε λίγο την ζάχαρη που σας δίνω στην συνταγή. Γενικά ό,τι αλλαγή και να αποφασίσετε να κάνετε πρέπει να σκεφτεστε ότι εδώ χρειαζόμαστε λιπαρά ώστε να σφίξει η κρέμα για το γλυκό. Απλά αναλογιστείτε ότι στην κλασσική συνταγή έχουμε τυρί κρέμα και πλήρη κρέμα γάλακτος, δηλαδή 35% λιπαρά. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="3 ώρες & 30 λεπτά"
    portions="8"
>}}

{{< ingredients >}} 
250gr μπισκότα βρώμης
100gr μαργαρίνη, λιωμένη + λίγο ακόμα για το άλλειμα της φόρμας
600gr φυτικό τυρί κρέμα, παγωμένο
ξύσμα από 2 λεμόνια
1 κ.σούπας χυμό λεμονιού
120gr ζάχαρη άχνη
1 κ.γλυκού εκχύλισμα βανίλιας
200gr κρέμα σόγιας, παγωμένη 
500gr φράουλες
90gr ζάχαρη κρυσταλλική 
{{< /ingredients >}}

{{< steps >}}
Σε ένα multi ή πολυκοπτικό ρίχνουμε τα μπισκότα και τα χτυπάμε μέχρι να γίνουν σκόνη. Προσθέτουμε τη λιωμένη μαργαρίνη και συνεχίζουμε να χτυπάμε μέχρι να γίνει μία δεμένη πάστα. Εάν το multi μας δεν είναι τόσο μεγάλο ώστε να πάρει όλη την ποσότητα, χτυπάμε τα μπισκότα, τα βάζουμε σε ένα bowl και εκεί ρίχνουμε την μαργαρίνη. Ανακτεύουμε πολύ καλά μέχρι να δέσει η βάση.
Βουτυρώνουμε μία στρογγυλή φόρμα 25 cm με αποσπόμενη βάση.
Μεταφέρουμε το μείγμα στη φόρμα. Πιέζουμε απαλά με τα χέρια μας και απλώνουμε το μείγμα για να πάει παντού. Προσέχουμε να έχει παντού το ίδιο πάχος. 
Μεταφέρουμε τη βάση στο ψυγείο για να κρυώσει.
Στον κάδο του μίξερ ρίχνουμε, το τυρί κρέμα, το ξύσμα και τον χυμό από 1 λεμόνι, 100gr ζάχαρη άχνη, το εκχύλισμα βανίλιας και χτυπάμε με το σύρμα για να ομογενοποιηθούν τα υλικά.
Με ένα mixer χειρός χτυπάμε σε ένα bowl την κρέμα σόγιας με τα υπόλοιπα 20gr ζάχαρη άχνη μέχρι να αρχίσει να παίρνει όγκο. Δεν θα γίνει ποτέ σαν σαντιγι οπότε o στόχος είναι να δέσει ελαφρά και να πάρει όσο περισσότερο όγκο γίνεται. Αν χρησιμοποήσουμε φυτική κρέμα ζαχαροπλαστικής χτυπάμε μέχρι να έχετε μία δεμένη σαντιγί.
Ενσωματώνουμε σιγά σιγά την σαντιγί στο μείγμα με την κρέμα τυριού. Ανακατεύουμε με μία μαρίζ και συνεχίζουμε την διαδικασία μέχρι να έχουμε ενώσει τα δύο μείγματα.
Αφαιρούμε τη βάση για το cheesecake από το ψυγείο, προσθέτουμε την κρέμα και την απλώνουμε με ένα κουτάλι για να πάει παντού.
Μεταφέρουμε το cheesecake στο ψυγείο και το αφήνουμε για 2-3 ώρες. Μπορούμε να το αφήσουμε και όλο το βράδυ.
Για την μαρμελάδα φράουλα αφαιρούμε τα κοτσάνια από τις φράουλες και τις βάζουμε σε ένα μπολ.
Προσθέτουμε κρυσταλλική ζάχαρη και το ξύσμα από το 2ο λεμόνι. Πιέζουμε και ανακατεύουμε με τα χέρια μας για να πολτοποιήσουμε τις φράουλες και να διαλυθεί η ζάχαρη. Δεν είναι ανάγκη να πιέσουμε τόσο ώστε να την κάνουμε ένα μείγμα αλλά μπορούμε να αφήσουμε μικρότερα και μεγαλύτερα κομμάτια ώστε να έχουμε διαφορετικές υφές. Βάζουμε σε ένα βαζάκι την μαρμελάδα και την αφήνουμε στο ψυγείο να κρυώσει.
Για το σερβίρισμα κόβουμε ένα κομμάτι cheesecake. Το μεταφέρουμε σε ένα πιάτο. Προσθέτουμε μαρμελάδα φράουλα και σερβίρουμε.
{{< /steps >}}