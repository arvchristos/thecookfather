---
date: 2020-04-18
draft: false
image: https://i.imgur.com/cL0nAow.jpg
title: "Κεφτέδες κοτόπουλου με παρμεζάνα"
type: post
categories:
- "Κρέας"
- "Συνταγές"
- "Κοτόπουλο & γαλοπούλα"
---

{{< intro >}}
Δεν έχω να πω τίποτα για αυτή την συνταγή. Αυτός που πρέπει να μιλήσει είναι τα αδέλφια μου που ο ένας το βράδυ που τα έφτιαξα κόντεψε να σκάψει από το πολύ φαγητό και ο άλλος έφαγε κεφτέ και για πρωινό.
{{< /intro >}}

{{< alternatives >}}Συνοδεύεται αυστηρά με λεπτό, μακρύ μακαρόνι και μπόλικο τριμμένο τυρί. Πραγματικά δεν θέλω να γράψω τίποτα παραπάνω γιατί αυτό το πιάτο ΠΡΕΠΕΙ να το δοκιμάσετε. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="1 ώρα"
    portions="15-16 μεγάλοι κεφτέδες"
>}}

{{< ingredients >}}
4 κ. σούπας ελαιόλαδο
1 κρεμμύδι, ψιλοκομμένο
2 σκελίδες σκόρδο, λιωμένες ή πολύ ψιλοκομμένες
2 μεγάλες, ώριμες ντομάτες
500gr χυμός ντομάτας (1 συσκευασία)
αποξηραμένος βασιλικός
αποξηραμένο θυμάρι
αλάτι
μαύρο πιπέρι
900gr κιμάς κοτόπουλο
80gr τριμμένη παρμεζάνα + extra για το πανάρισμα
60gr τριμμένη φρυγανιά + extra για το πανάρισμα
2 μεγάλα αυγά
1 μεγάλο κρεμμύδι, ψιλοκομμένο
6 μεσαίες σκελίδες σκόρδο, λιωμένες ή πολύ ψιλοκομμένες
2 πρέζες αποξηραμένο βασιλικό
1 κ. γλυκού αποξηραμένη ρίγανη
1/2 κ. γλυκού μπούκοβο
αλάτι
μαύρο πιπέρι
6 κ. σούπας ελαιόλαδο
150gr τριμμένη mozzarella
{{< /ingredients >}}

{{< steps >}}
Στον πολυκόφτη (multi) χτυπάμε τις ντομάτες μέχρι να διαλυθούν πολύ καλά και να γίνουν χυμός.
Βάζουμε ένα κατσαρολάκι σε μέτρια- δυνατή φωτιά και ρίχνουμε το ελαιόλαδο να κάψει καλά.
Ρίχνουμε το κρεμμύδι και το σκόρδο και σοτάρουμε μέχρι να μαλακώσουν και να αρχίσουν να παίρνουν χρώμα.
Προσθέτουμε τον χυμό ντομάτας καθώς και την ντομάτα που χτυπήσαμε στο multi, αλάτι, πιπέρι, βασιλικό και θυμάρι.
Ανακατεύουμε καλά και κατεβάζουμε την φωτιά σε μέτρια. Αφήνουμε να σιγοβράσει μέχρι να δέσει η σάλτσα μας και να εξατμιστούν τα περισσότερα υγρά.
Μόλις είναι έτοιμη προσθέτουμε αλατοπίπερο ή κάποιο από τα μυρωδικά ανάλογα τις προτιμήσεις μας.
Ρίχνουμε όλη την σάλτσα στον πολυκόφτη και χτυπάμε μέχρι να γίνει λεία.Σε ένα μεγάλο bowl προσθέτουμε όλα τα υλικά εκτός από το ελαιόλαδο και την mozzarela και ανακατεύουμε καλά αλλά απαλά μέχρι να ομογενοποιηθεί το μείγμα. Δεν βάζουμε πολύ δύναμη στο ζύμωμα γιατί θα μας γίνουν πολύ σφικτά.
Σε ένα δεύτερο bowl ρίχνουμε την υπόλοιπη τριμμένη φρυγανιά και την παρμεζάνα και ανακατεύουμε καλά.
Πλάθουμε σε μεγάλους κεφτέδες περίπου λίγο μικρότεροι από μια μπάλα baseball.
Πανάρουμε τους κεφτέδες μας στο μείγμα φρυγανιά- παρμεζάνα. Απλά ρίχνουμε τους κεφτέδες στο μείγμα και κουνάμε καλά το bowl μέχρι να καλυφθούν καλά από όλες τις πλευρές.
Προθερμαίνουμε τον φούρνο στους 190°C.
Βάζουμε ένα τηγάνι σε δυνατή φωτιά και ρίχνουμε 2 κ. σούπας ελαιόλαδο.
Αφήνουμε να κάψει καλά και ρίχνουμε τους πέντε πρώτους κεφτέδες. Δεν θέλουμε να γεμίσουμε το τηγάνι γιατί θα πέσει η θερμοκρασία του.
Δίνουμε χρώμα από όλες τις πλευρές και αφήνουμε στο ταψί που θέλουμε να τους ψήσουμε. Σε αυτό το στάδιο δεν θέλουμε να τα ψήσουμε μέχρι μέσα απλά να τους δώσουμε χρώμα.
Καθαρίζουμε προσεκτικά το τηγάνι με ένα απορροφητικό χαρτί από τα υπολείμματα της πρώτης τηγανιάς.
Ρίχνουμε ακόμα 2 κουταλιές ελαιόλαδο και ξανακάνουμε την ίδια διαδικασία για όσες δόσεις μας μένουν.
Στο ταψί που τους έχουμε αφήσει ρίχνουμε την σάλτσα ντομάτας που ετοιμάσαμε και την τριμμένη mozzarella.
Ψήνουμε για 20-25 λεπτά μέχρι να ψηθούν μέχρι μέσα.
Συνοδεύουμε με μακρυά και λεπτά μακαρόνια.
{{< /steps >}}