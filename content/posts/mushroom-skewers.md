---
date: 2020-04-08
draft: false
image: https://i.imgur.com/Abj774O.jpg
title: "Σουβλάκι μανιταριών"
type: post
categories:
- "Λαχανικά"
- "Συνταγές"
- "Vegetarian"
---

{{< intro >}}
Οι άνθρωποι χωρίζονται σε δύο κατηγορίες. Σε αυτούς που δεν αντέχουν τα μανιτάρια ούτε να τα βλέπουν και σε αυτούς που πραγματικά τα καταβροχθίζουν. Εγώ σίγουρα ανήκω στην δεύτερη κατηγορία. Έτσι προέκυψε και αυτή η προσπάθεια για ένα vegetarian σουβλάκι που πραγματικά σας το λέω ήταν ΚΑ-ΤΑ-ΠΛΗ-ΚΤΙ-ΚΟ. Συνοδέψτε με τηγανητές πατάτες, πίτες για σουβλάκια, μαγιονέζα, ντομάτες και κρεμμύδι. Βάλτε ό,τι σας έρθει στο μυαλό και φτιάξτε ένα σουβλάκι που πραγματικά δεν έχει τίποτα να ζηλέψει από το πιτόγυρο. Και σας το λέω εγώ, ένας από τους μεγαλύτερους λάτρες του κρέατος!
{{< /intro >}}

{{< alternatives >}}Μπορείτε αν θέλετε αντί για μέλι και αλάτι να χρησιμοποιήσετε σόγια σος απλά σας δίνω την συνταγή με τα απλούστερα υλικά. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="1 ώρα"
    portions="6-8 μερίδες"
>}}

{{< ingredients >}} 
500gr μανιτάρια λευκά μεγάλα, κομμένα σε φέτες πάχους 1 εκατοστού
50gr ξύδι βαλσάμικο
1 κοφτή κ.σούπας μέλι
3 μεγάλες σκελίδες σκόρδο
2/3 κ.σούπας αποξηραμένο θυμάρι
αλάτι
μαύρο πιπέρι
2 κ.σούπας ελαιόλαδο
{{< /ingredients >}}

{{< steps >}}   
Βάζουμε τα μανιτάρια σε ένα μεγάλο bowl.
Προσθέτουμε στο bowl το βαλσάμικο, το μέλι, το σκόρδο κομμένο σε φέτες, το θυμάρι, το αλάτι και το πιπέρι. Ανακατεύουμε καλά και αφήνουμε για 30 λεπτά να μαριναριστούν τα μανιτάρια.
Προθερμαίνουμε τον φούρνο στους 230°C στο grill.
Περνάμε τα μανιτάρια από τα ξυλάκια.
Στοιχίζουμε τα ξυλάκια σε ένα ταψί που έχουμε στρώσει λαδόκολλα. Λαδώνουμε με ένα πινέλο τα μανιτάρια με ελαιόλαδο και από τις δύο πλευρές και ψήνουμε για 10 λεπτά.
Στη συνέχεια γυρνάμε τα ξυλάκια και ψήνουμε για άλλα 5 λεπτά.
Αφαιρούμε από τον φούρνο και σερβίρουμε.
{{< /steps >}}