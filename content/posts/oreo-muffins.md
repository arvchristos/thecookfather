---
date: 2020-09-06
draft: false
image: https://i.imgur.com/OMKoq5s.png
title: "Oreo muffins"
type: post
categories:
- "Γλυκά"
- "Συνταγές"
- "Vegetarian"
- "Cakes & μπισκότα"
---

{{< intro >}}
Καλά από τον τίτλο και μόνο καταλαβαίνετε ότι δεν υπάρχουν πιθανότητες αποτυχίας. Μιλάμε για γλυκά, σοκολατένια muffins που στην βάση τους έχουν ολόκληρα μπισκότα Oreo και στην κορυφή κομματάκια λευκής σοκολάτας που με την θερμοκρασία καραμελώνουν. Παιδιά αλήθεια δεν υπάρχει το γλυκό! Καταρχάς θέλει μόλις 20 λεπτά ενασχόληση. Κατα δεύτερον είναι ένα "γλυκό της παρέας" διότι ο καθένας παίρνει το γλυκάκι του χωρίς να "ενοχλεί", ούτε να κάθεσαι να σερβίρεις ούτε τίποτα.
{{< /intro >}}

{{< alternatives >}}Δεν είναι και πολύ εύκολο να πάει κάτι στραβά εδώ...απλά μην παραλείψετε να βάλετε λευκή σοκολάτα και προσπαθήστε σε κάθε muffin να υπάρχουν 2-3 κομματάκια στην κορυφή. Στη θερμοκρασία που ψήνουμε τα muffins, η λευκή σοκολάτα καραμελώνει και πάει το γλυκό 10 επίπεδα υψηλότερα! ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

![Oreo muffins](https://i.imgur.com/6iwKbKM.png "Oreo muffins")

{{< recipestats 
    duration="35 λεπτά"
    portions="12"
>}}

{{< ingredients >}} 
80gr βούτυρο + λίγο για το άλειμμα 
12 μπισκότα τύπου Oreo 
175gr αλεύρι για όλες τις χρήσεις 
2 κ. γλυκού baking powder 
160gr λευκή ζάχαρη 
50gr κακάο σε σκόνη 
2 αυγά 
150mL γάλα 
150gr λευκή σοκολάτα, ψιλοκομμένη
{{< /ingredients >}}

{{< steps >}}
Προθερμαίνουμε τον φούρνο στους 180°C στις αντιστάσεις, με την σκάρα να βρίσκεται στην μεσαία ράγα.
Λιώνουμε το βούτυρο και το αφήνουμε να κρυώσει ελαφρά. Θέλουμε να κρυώσει ώστε όταν το ρίξουμε στο μείγμα που θα έχει αυγά να μην τα ψήσει και καταλήξουμε με μείγμα κομμένο που θα θυμίζει ομελέτα.
Σε ένα bowl ανακατεύουμε καλά το αλεύρι με το baking powder.
Προσθέτουμε την ζάχαρη, το κακάο, την λευκή σοκολάτα και ανακατεύουμε το μείγμα καλά.
Στην συνέχεια, προσθέτουμε τα αυγά αφού πρώτα τα έχουμε χτυπήσει λίγο, το λιωμένο βούτυρο και το γάλα.
Ανακατεύουμε πάρα πολύ καλά μέχρι να ομογενοποιηθεί το μείγμα μας.
Βουτυρώνουμε τις θήκες των muffins ώστε να μην κολλήσουν κατά το ψήσιμο. Εναλλακτικά μπορούμε να βάλουμε χαρτάκια για muffins σε κάθε θήκη.
Στην βάση κάθε θήκης βάζουμε ένα μπισκότο.
Από πάνω βάζουμε το μείγμα. Προσέχουμε να μην παραγεμίσουμε τις θήκες γιατί τα muffins θα φουσκώσουν κατά το ψήσιμο.
Ψήνουμε για 20 λεπτά ή μέχρι να είναι έτοιμα και να έχουν πάρει χρώμα. Για να δούμε αν είναι έτοιμα αρκεί να βάλουμε μία οδοντογλυφίδα στο κέντρο ενός muffin και να βγεί καθαρή.
Όταν είναι έτοιμα τα βγάζουμε από το φούρνο, αφήνουμε να κρυώσουν για 3-4 λεπτά και ξεφορμάρουμε.
{{< /steps >}}

![Oreo muffins](https://i.imgur.com/DituolI.jpg "Oreo muffins")