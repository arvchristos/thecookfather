---
date: 2020-04-13
draft: false
image: https://i.imgur.com/LxpQjW4.jpg
title: "Κοτόπουλο με γλυκοπατάτα και φασολάκια"
type: post
categories:
- "Κρέας"
- "Συνταγές"
- "Κοτόπουλο & γαλοπούλα"
- "Ένα σκεύος"
---

{{< intro >}}
Μου αρέσουν πολύ οι συνταγές που γίνονται σε ένα τηγάνι ή μία κατσαρόλα. Τόσο απλά και συνήθως τόσο γρήγορα. Ούτε να ανάβεις φούρνο ούτε να θες 5 μέρες για να φας… αξία ανεκτίμητη ειδικά όταν γυρνάς από την δουλεία ή την σχολή τόσο κουρασμένος και πεινασμένος που δεν μπορείς να περιμένεις.

Τέτοια συνταγή είναι και αυτή που θα σας δώσω σήμερα. Μπορείτε να βάλετε την φαντασία σας και να προσθέσετε πραγματικά ό,τι θέλετε. Από άλλα μπαχαρικά μέχρι και άλλα λαχανικά αρκεί να ικανοποιεί εσάς.
{{< /intro >}}

{{< alternatives >}}Εγώ χρησιμοποίησα φασολάκια αλλά εσείς μπορείτε να βάλετε αμπελοφάσουλα ή σπαράγγια. Το μόνο που πρέπει να προσέξετε είναι το μαγείρεμα τους. Εμένα μου αρέσουν να κρατάνε πολύ συνεπώς τα προσθέτω στο τέλος και ίσα που μαλακώνουν. Σε περίπτωση που εσείς θέλετε τα φασολάκια που μαγειρεμένα προσθέστε τα την ώρα που μαγειρεύετε την γλυκοπατάτα και και αυξήστε το νερό ώστε να μαλακώσουν όλα και σωστά.

Αξίζει να το συνοδέψετε με μπασμάτι. Όταν ρίξετε το νερό για να βράσει προσθέστε λίγη πάπρικα και μπόλικο μπούκοβο καθώς και curry. Ο συνδυασμός απλά απίθανος. Ό,τι και να κάνετε όμως το μόνο που έχω να σας πω είναι ΚΑΛΗ ΑΠΟΛΑΥΣΗ!
{{< /alternatives >}}

{{< recipestats 
    duration="40 λεπτά"
    portions="4"
>}}

{{< ingredients >}} 
500gr στήθος κοτόπουλο
2 κ. σούπας ελαιόλαδο
3 σκελίδες σκόρδο, λιωμένες ή πολύ ψιλοκομμένες
1 μεγάλη γλυκοπατάτα, κομμένη σε κύβους
125gr βραστό νερό ή ζωμό κοτόπουλο (1/2 κούπα)
250gr φασολάκια
αλάτι
μαύρο πιπέρι
μπούκοβο
curry
1/2 κ. γλυκού κύμινο
ρύζι basmati
{{< /ingredients >}}

{{< steps >}}
Σε μία ξύλινη επιφάνεια κοπής τοποθετούμε μία λαδόκολλα. Κόβουμε το κοτόπουλο μας σε κομμάτια. Μπορούσαμε να χρησιμοποιήσουμε μία πλαστική επιφάνεια και έτσι δεν θα χρειαζόταν η λαδόκολλα
Αλατοπιπερώνουμε τα κομμάτια κοτόπουλο.
Βάζουμε ένα αντικολλητικό τηγάνι σε μέτρια προς δυνατή φωτιά και ρίχνουμε το ελαιόλαδο.
Μόλις κάψει καλά ρίχνουμε το κοτόπουλο και το σκόρδο και αφήνουμε να πάρει χρώμα από την μία πλευρά.
Γυρίζουμε και ρίχνουμε λίγο μπούκοβο, το κύμινο καθώς και το curry. Μαγειρεύουμε μέχρι να πάρει χρώμα και από την άλλη πλευρά και να έχει ψηθεί μέχρι μέσα.
Αφαιρούμε από το τηγάνι και αφήνουμε σε ένα bowl σκεπάζοντας το για να μείνει ζεστό.
Στο ίδιο τηγάνι ρίχνουμε την γλυκοπατάτα και το νερό ή τον ζωμό. Προσθέτουμε λίγο αλάτι, πιπέρι, πάπρικα και curry και μαγειρεύουμε για 5-10 λεπτά μέχρι να μαλακώσει.
Προσθέτουμε τα φασολάκια μαζί με λίγο πιπέρι και πάπρικα και μαγειρεύουμε για άλλα 5 λεπτά μέχρι να μαλακώσουν ελαφρώς.
Ρίχνουμε το μαγειρεμένο κοτόπουλο πίσω στο τηγάνι ανακατεύουμε καλά αφαιρούμε από την φωτιά.
Συνοδεύουμε με ρύζι μπασμάτι
{{< /steps >}}