---
date: 2020-04-23
draft: false
image: https://i.imgur.com/JQgsK8V.jpg
title: "Νηστίσιμες μπάρες με σοκολάτα"
type: post
categories:
- "Γλυκά"
- "Συνταγές"
- "Cakes & μπισκότα"
- "Vegetarian"
---

{{< intro >}}
Νέος χρόνος, νέοι στόχοι. Αλλά δυστυχώς ίδιες υποχρεώσεις και ρουτίνα.

Αυτές τις στιγμές στη δουλειά που θες να κάνεις ένα διάλειμμα και να πάρεις ενέργεια. Ή αυτές μετά την γυμναστική που χρειαζόμαστε κάτι ελαφρύ και νόστιμο. Για όλες αυτές τις στιγμές (και γιατί η ζωή χωρίς σοκολάτα είναι αυγό τηγανιτό χωρίς αλάτι) αυτές οι μπάρες είναι οι κατάλληλες.

Προσωπικός στόχος να βελτιώσω το σώμα μου και την διατροφή μου. Όμως και εγώ είμαι άνθρωπος οπότε σκέφτηκα ότι το γλυκό που χρειάζομαι πρέπει να συμβαδίζει με τους στόχους μου. Έτσι θεωρώ ότι έφτιαξα πραγματικά πολύ υγιεινές μπάρες που μου καλύπτουν το αίσθημα της πείνας και την λαχτάρα για γλυκό.
{{< /intro >}}

{{< alternatives >}}Δεν έχει νόημα να χρησιμοποιήσετε βούτυρο γάλακτος διότι δεν κερδίζετε τίποτα σε γεύση και άρωμα μιας και αυτές οι μπάρες δεν ψήνονται και το αποτέλεσμα απλά θα είναι περισσότερες θερμίδες. ΚΑΛΗ ΣΑΣ ΑΠΟΛΑΥΣΗ ΚΑΙ ΚΑΛΗ ΧΡΟΝΙΑ!
{{< /alternatives >}}

{{< recipestats 
    duration="1 ώρα & 20 λεπτά"
    portions="10"
>}}

{{< ingredients >}} 
500gr muesli με αποξηραμένα φρούτα
400gr σοκολάτα κουβερτούρα
125gr μαργαρίνη (1/2 συσκευασία)
120gr μέλι
{{< /ingredients >}}

{{< steps >}}
Σε bain marie λιώνουμε την σοκολάτα μαζί με την μαργαρίνη.
Μόλις είναι έτοιμο βγάζουμε «από την φωτιά» και προσθέτουμε σε δόσεις το μέλι. Μόλις η μία δόση ομογενοποιηθεί με το μείγμα προσθέτουμε την επόμενη.
Τέλος ρίχνουμε τα muesli και ανακατεύουμε καλά με μία μαρίζ.
Σε ένα ταψί, το μέγεθος του διαφέρει ανάλογα το πόσο παχιές θέλουμε τις μπάρες μας, στρώνουμε λαδόκολλα και ρίχνουμε όλο το μείγμα.
Με την μαρίζ απλώνουμε ομοιόμορφα το μείγμα σε όλο το ταψί.
Αφήνουμε σε θερμοκρασία δωματίου να σταθεροποιηθεί και κόβουμε σε κομμάτια.
{{< /steps >}}