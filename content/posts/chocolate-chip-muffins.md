---
date: 2021-04-11
draft: false
image: https://i.imgur.com/KqmH8FB.jpg
title: "Chocolate chip muffins"
type: post
categories:
- "Γλυκά"
- "Συνταγές"
- "Vegetarian"
- "Cakes & μπισκότα"
---

{{< intro >}}
Έχουμε πάρει φόρα...το βλέπετε έτσι; Πρώτα cookies τριπλής σοκολάτας, μετά muffins στην ίδια φιλοσοφία, μας βλέπω να αρχίζουμε και τις chocolate chip μακαρονάδες στο τέλος! Πάντως πέρα από την πλάκα, επηρεασμένος από τα cookies που ανέβασα τις προάλλες είπα να κάνω μερικά muffins για τον καφέ στο ίδιο στυλ. Σκέφτηκα να τα κάνω muffins τριπλής σοκολάτας αλλά δεν το έκανα...γιατί απλά δεν είχα 3 σοκολάτες. Είχα μόνο κουβερτούρα οπότε και έκανα την απλούστερη εκδοχή. Και βγήκαν ΦΟΒΕΡΑ! Και Ταιριάζουν άψογα με τον πρωινό καφέ!!! 

Εδώ σας δίνουμε πρακτικά την βάση για οποιαδήποτε muffin θέλετε να φτιάξετε και μετά είναι στο χέρι σας να πειραματιστείτε.
{{< /intro >}}

{{< alternatives >}}Όπως σας είπα και στην εισαγωγή απλά πειραματιστείτε. Δεν μπορεί να πάει κάτι λάθος! Βάλτε και άλλες σοκολάτες και φρούτα για παράδειγμα ή μπορείτε να μείνετε στην κλασσική συνταγή ώστε να δείτε πως βγαίνει και μετά την αλλάζετε. Αυτό που σε αυτή την συνταγή ΔΕΝ ΕΙΧΑ ξανακάνει και αξίζει τον κόπο είναι το εξής: Αντί να λιώσω το βούτυρο ή να το χτυπήσω σαν αρχικό βήμα μαζί με την ζάχαρη το άφησα και μαλάκωσε πολύ, χτύπησα πρώτα τα αυγά με την ζάχαρη και μετά έριξα το βούτυρο σε μικρά κομμάτια. Τι πέτυχα με αυτό; Λιγότερο κόπο και σκεύη οπό το να το έλιωνα και λίγο πιο έντονη γέυση από βούτυρο διότι δεν έλιωσε τελειώς κατά το χτύπημα και όταν ψήθηκαν τα muffins υπήρχαν σημεία που το βούτυρο ήταν πιο αισθητό! Αν δεν σας αρέσει, είτε το χτυπάτε στην αρχή με την ζάχαρη είτε το λιώνετε και είστε έτοιμοι. ΚΑΛΗ ΑΠΟΛΑΥΣΗ!
{{< /alternatives >}}

![Chocolate chip muffins](https://i.imgur.com/zSPzT6b.jpg "Chocolate chip muffins")

{{< recipestats 
    duration="35 λεπτά"
    portions="12"
>}}

{{< ingredients >}} 
2 αυγά, σε θερμοκρασία δωματίου
125gr κρυσταλλική ζάχαρη
125gr ανάλατο βούτυρο, σε θερμοκρασία δωματίου
150gr αλεύρι που φουσκώνει μόνο του, κοσκινισμένο
1/4 κ.γλυκού baking powder
2 βανιλίνες
1 κ.σούπας πλήρες γάλα (προαιρετικά)
80gr κουβερτούρα σοκολάτα, ψιλοκομμένη
{{< /ingredients >}}

{{< steps >}}
Σε ένα μεγάλο bowl ρίχνουμε τα αυγά μαζί με τη ζάχαρη και χτυπάμε πολύ καλά με ένα mixer χειρός μέχρι να ομογενοποιηθεί και να φουσκώσει το μείγμα.
Κόβουμε το βούτυρο σε μικρό καρέ και το προσθέτουμε στο bowl. Συνεχίζουμε το χτύπημα μέχρι να ενσωματωθεί το βούτυρο στο μείγμα. Σε αυτό το σημείο θα δούμε ότι το βούτυρο δεν θα λιώσει τελείως οπότε το μείγμα δεν είναι λείο αλλά δεν μας πειράζει διότι αυτό θα μας δώσει πιό έντονη γεύση βουτύρου στο τέλος.
Προσθέτουμε το αλεύρι, το baking powder και τις βανιλίνες. Συνεχίζουμε να χτυπάμε για λίγο μέχρι να δέσει το μείγμα. Δε θέλουμε να το παραχτυπήσουμε. Αν δούμε ότι το μείγμα είναι πολύ σφιχτό προσθέτουμε το γάλα.
Τέλος ρίχνουμε τα κομματάκια κουβερτούρας και ανακατεύουμε με μία σπάτουλα ή ένα κουτάλι ίσα ίσα να πάει η σοκολάτα σε όλο το μείγμα.
Προθερμαίνουμε το φούρνο στους 170°C στον αέρα.
Βάζουμε χαρτάκια σε μία φόρμα για muffins 12 θέσεων. Μοιράζουμε το μείγμα μας στις φόρμες ξεκινώντας με κάτι λιγότερο από μία κουταλιά της σούπας σε κάθε θέση και μετά μοιράζουμε όσο μείγμα έχει μείνει αναλόγως.
Ψήνουμε για 20 λεπτά. Είναι έτοιμα όταν βάζουμε μια οδοντογλυφίδα στο κέντρο του muffin και βγάινει καθαρή.
Όταν τα βγάλουμε από τον φούρνο τα αφήνουμε 3 λεπτά ίσα ίσα για να μπορέσουμε να τα πιάσουμε και μετά ξεφορμάρουμε.
{{< /steps >}}