---
date: 2021-12-02
draft: false
image: https://i.imgur.com/rSZV4r2.jpg
title: "Χυλοπίτες με pesto λιαστής ντομάτας & φέτα"
type: post
categories:
- "Ζυμαρικά"
- "Ένα σκεύος"
- "Συνταγές"
- "Vegetarian"
---

{{< intro >}}
Που να κάθεσαι τώρα να τρίβεις ντομάτες, να βράζεις σάλτσες ή να ψιλοκόβεις λαχανικά. Ειδικά με τον ρυθμό που έχει πλέον η καθημερινότητα, όλα αυτά σε κάποιους μοιάζουν βουνό. Και ενώ για μερικούς η μαγειρική είναι μία χαλαρωτική διαδικασία, για άλλους είναι σαν να σκάβουν σε ορυχείο. Επειδή όμως σε αυτό το site, που είναι μία σοβαρή επιχείρηση (βεβαίως - βεβαίως), για όλους έχει ο μπαξές, θα σας δώσω μία συνταγή για κάτι τελείως διαφορετικό από τα συνηθισμένα που θα είναι έτοιμο σε περίπου 15 λεπτά. Μιλάω για μία μακαρονάδα όνειρο! Με λιαστές ντομάτες, ξηρούς καρπούς και μπόλικα μπαχαρικά που σας υπόσχομαι πως δεν θα πιστεύετε ότι κάτι τόσο νόστιμο χρειάστηκε μόλις ένα τέταρτο μαγείρεμα.
{{< /intro >}}

{{< alternatives >}}
Η νοοτροπία είναι ίδια με το pesto βασιλικού. Κάποιο βασικό υλικό για γεύση, κάποιος ξηρός καρπός, ελαιόλαδο και μπαχαρικά για άρωμα. Με βάση αυτή την σκέψη μπορείτε να αλλάξετε ό,τι θέλετε. Αντί για ηλιόσπορους μπορείτε να βάλετε αμύγδαλα ή καρύδια ή κάσιους για παράδειγμα. Απλά ο κάθε ξηρός καρπός έχει το δικό του γευστικό "προφίλ"! Δοκιμάστε και δείτε τι σας αρέσει περισσότερο. Εξάλλου αυτό είναι το νόημα της μαγειρικής. Επίσης, αν είστε από εκείνους που δεν σας αρέσει η φέτα μπορείτε να βάλετε κάποιο άλλο λευκό τυρί όπως μανούρι ή ανθότυρο ή και να μην βάλετε καθόλου τυρί οπότε και θα έχετε μία vegan, πεντανόστιμη συνταγή. ΚΑΛΗ ΟΡΕΞΗ!
{{< /alternatives >}}

{{< recipestats 
    duration="15 λεπτά"
    portions="4"
>}}

{{< ingredients >}} 
500gr χυλοπίτες
120gr λιαστές ντομάτες (10 λιαστες ντομάτες), χοντροκομμένες
40gr ηλιόσπορους
2 μεγάλες σκελίδες σκόρδο, χοντροκομμένες
1/4 κ.γλυκού μπούκοβο
1/2 κ.γλυκού πάπρικα γλυκιά
1/2 κ.γλυκού αποξηραμένη ρίγανη
1/2 κ.γλυκού αποξηραμένο θυμάρι
120 mL ελαιόλαδο
αλάτι
φρεσκοτριμμένο πιπέρι
200gr φέτα, θρυμματισμένη
{{< /ingredients >}}

{{< steps >}}
Βαζουμε τις λιαστές ντομάτες, τους ηλιόσπορους, το σκόρδο, το μπούκοβο, την πάπρικα, τη ρίγανη, το θυμάρι, λίγο αλάτι και φρεσκοτριμμένο πιπέρι σε ένα multi και χτυπάμε για 1-2 λεπτά μέχρι να πολτοποιηθούν.
Προσθέτουμε το ελαιόλαδο και τα χτυπάμε όλα μαζί μέχρι να γίνουν σαν μία αραιή πάστα. Δοκιμάζουμε και προσθέτουμε αν χρειάζεται αλατοπίπερο ή κάποιο από τα μπαχαρικά.
Βράζουμε τις χυλοπίτες σε μπόλικο αλατισμένο νερό για όσο χρόνο αναγράφεται στην συσκευασία.
Σουρώνουμε τα ζυμαρικά και τα ξαναρίχνουμε κατευθείαν στην κατσαρόλα που έβρασαν μαζί με την σάλτσα λιαστής ντομάτας. Ανακατεύουμε καλά μέχρι η σάλτσα να πάει σε όλες τις χυλοπίτες.
Σερβίρουμε αμέσως με θρυμματισμένη φέτα.
{{< /steps >}}