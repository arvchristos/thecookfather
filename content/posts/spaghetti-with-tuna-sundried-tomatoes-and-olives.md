---
date: 2020-04-10
draft: false
image: https://i.imgur.com/6nEt9i3.jpg
title: "Μακαρονάδα με τόνο, λιαστές ντομάτες και ελιές"
type: post
categories:
- "Ζυμαρικά"
- "Ένα σκεύος"
- "Συνταγές"
- "Ψάρια & θαλασσινά"
---

{{< intro >}}
Υπάρχουν στιγμές που πραγματικά λυσσάω για μια μακαρονάδα. Όμως αυτό δεν σημαίνει πως έχω πάντα όρεξη να φτιάξω μία.  Για την ακρίβεια τις περισσότερες φορές περιμένω να πέσει ουρανοκατέβατη, πράγμα όμως που, δεν ξέρω γιατί, δεν συμβαίνει ποτέ. Έτσι, η λύση είναι αυτές οι πολύ γρήγορες μακαρονάδες που θέλουν τόσο χρόνο όσο χρειάζονται τα μακαρόνια για να βράσουν.
{{< /intro >}}

{{< alternatives >}}ΜΗΝ προσπαθήσετε αυτή την μακαρονάδα αν έχετε τόνο σε νερό. Χρειάζεται οπωσδήποτε τόνο σε ηλιέλαιο ή πολύ πολύ πολύ καλύτερα σε ελαιόλαδο. Παρόμοιο πράγμα ισχύει και για τις λιαστές ντομάτες. Αυτές πρέπει οπωσδήποτε να είναι σε ελαιόλαδο διότι έτσι θα αποκτήσει γεύση το φαγητό μας. Εγώ χρησιμοποιώ καπνιστό τόνο αλλά εννοείται πως μπορείτε να χρησιμοποιήσετε κλασσικό ή πικάντικο τόνο. Ό,τι και να επιλέξετε ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="15 λεπτά"
    portions="4"
>}}

{{< ingredients >}} 
500gr linguine ή άλλο μακρύ ζυμαρικό (1 πακέτο)
200gr καπνιστός τόνος σε ελαιόλαδο, στραγγισμένος (2 κονσέρβες)
8-10 μεγάλες λιαστές ντομάτες, χοντροκομμένες
10 ελιές χωρίς το κουκούτσι, ψιλοκομμένες
2 κ. σούπας χυμός λεμόνι
μαύρο πιπέρι
2-3 κ. σούπας ελαιόλαδο
{{< /ingredients >}}

{{< steps >}}
Βράζουμε τα ζυμαρικά μας σε μπόλικο αλατισμένο νερό για όσο χρόνο αναγράφεται στη συσκευασία. Κρατάμε μια μεγάλη κούπα από το νερό που βράζουν τα μακαρόνια.
Σε ένα μεγάλο bowl ρίχνω όλα τα υπόλοιπα υλικά εκτός του πιπεριού και τα ανακατεύω καλά με ένα πιρούνι ώστε να ανακατευτούν οι γεύσεις και να σπάσει ο τόνος σε πιο μικρά κομμάτια. Δεν θέλουμε να γίνει σαν τρίμματα απλά να σπάσει.
Ρίχνουμε επίσης δύο μεγάλες κουτάλες από το νερό των μακαρονιών που κρατήσαμε και ανακατεύουμε
Σουρώνουμε τα μακαρόνια όταν είναι έτοιμα και τα προσθέτουμε κατευθείαν στο bowl με τον τόνο.
Αν η μακαρονάδα μας φαίνεται λίγο στεγνή προσθέτουμε λίγο ακόμα από το νερό.
Ρίχνουμε αρκετό μαύρο πιπέρι και αν θέλουμε λίγο χυμό λεμονιού ακόμα.
{{< /steps >}}