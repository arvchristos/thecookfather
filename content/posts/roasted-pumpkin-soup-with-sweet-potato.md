---
date: 2020-04-11
draft: false
image: https://i.imgur.com/3919k3k.jpg
title: "Σούπα κολοκύθας με γλυκοπατάτα"
type: post
categories:
- "Λαχανικά"
- "Συνταγές"
- "Σούπες"
- "Vegetarian"
---

{{< intro >}}
Γενικά η περίοδος του Halloween έκανε αρκετούς να καταλήξουν με κολοκύθες στο σπίτι. Τις σκάλισαν, τις δώσανε σχήμα αλλά δεν είναι κρίμα να πετάξουν το εσωτερικό της; Πολλοί το καταψύξατε και το έχετε έτοιμο για χρήση. Άλλοι πάλι δεν μπήκατε καν στον κόπο της διαδικασίας που απαιτεί το Halloween! Όπως και να έχει ποτέ δεν χρειάζεσαι δικαιολογία για να φτιάξεις μια κολοκυθόσουπα! Ειδικά τώρα που σιγά σιγά έχουν έρθει και τα κρύα λίγο πολύ την τραβάει την σουπίτσα του!
{{< /intro >}}

{{< alternatives >}}Μπορείτε να κάνετε την ίδια συνταγή με κάστανα μιας και έρχεται η εποχή τους σιγά σιγά. Όμως αν τα χρησιμοποιήσουμε αντί για γλυκοπατάτα δεν τα ψήνουμε αλλά τα βράζουμε. Νομίζω ό,τι και από τα δύο να διαλέξετε θα πάθετε σοκ με την γεύση! Επίσης, ίσως είναι από τις ελάχιστες συνταγές που θα σας δώσω κάποια ιδιαίτερη συμβουλή για το κρεμμύδι. Είναι καλύτερο να χρησιμοποιήσουμε κίτρινα κρεμμύδια διότι είναι πιο γλυκά, με λιγότερη σπιρτάδα και δίνουν πιο ανοιχτό χρώμα στο φαγητό μας. Βέβαια, εννοείται πως και μωβ, κλασσικά, κρεμμύδια να χρησιμοποιήσετε δεν θα χάσετε απλά η ένταση τους θα είναι λίγο πιο έντονη και το χρώμα της σούπας σας κάπως πιο σκούρο! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="2 ώρες"
    portions="8"
>}}

{{< ingredients >}} 
850gr κολοκύθα, ξεφλουδισμένη και κομμένη σε κύβους
2 μεγάλα κρεμμύδια, κομμένα σε χοντρές φέτες
7 κ. σούπας ελαιόλαδο
400gr γλυκοπατάτες, ξεφλουδισμένες και κομμένες σε κύβους
1,5-2 λίτρα ζωμό κοτόπουλου ή βραστό νερό με δύο κύβους κοτόπουλο
2 κ.γλυκού μείγμα 5 μπαχαρικών
2 πρέζες κανέλα
250gr κρέμα γάλακτος
300gr χοντρές φέτες από κομμάτι bacon, κομμένες σε κύβους (προαιρετικά)
αλάτι
μαύρο πιπέρι
4 τεμάχια αστεροειδή γλυκάνισο
2 κ. γλυκού πιπέρι σε κόκκους
1 κ. γλυκού κανέλα σε σκόνη
1 κ. γλυκού γαρύφαλλο σε σκόνη
2 κ.γλυκού μαραθόσπορο
{{< /ingredients >}}

{{< steps >}}
Προθερμαίνουμε τον φούρνο στους 200° C στον αέρα.
Βάζουμε την κολοκύθα, το κρεμμύδι και την γλυκοπατάτα σε ένα ταψί αρκετά μεγάλο ώστε να χωράνε άνετα σε μία στρώση. Ρίχνουμε το ελαιόλαδο, λίγο αλάτι, πιπέρι πάνω από τα λαχανικά και ανακατεύουμε. Σκεπάζουμε με αλουμινόχαρτο διότι δεν θέλουμε να πάρουν χρώμα.
Ψήνουμε τα λαχανικά μέχρι να είναι εντελώς ψημένα, ανακατεύοντας με μια σπάτουλα κάθε 15 λεπτά. Η διαδικασία αυτή κρατάει από 45 λεπτά ως 1 ώρα περίπου.
Όταν τα λαχανικά είναι έτοιμα, τα μεταφέρουμε, μαζί με τα τυχόν υγρά που έχουν βγάλει σε μία κατσαρόλα μαζί με 1-1,2 λίτρα ζωμό κοτόπουλο.
Φέρνουμε τη σούπα σε βρασμό σε μέτρια φωτιά. Στη συνέχεια χαμηλώνουμε τη φωτιά σε μέτρια προς χαμηλή και ρίχνουμε μέσα το μείγμα μπαχαρικών, την κανέλα, αλάτι και πιπέρι.
Σιγοβράζουμε και ανακατεύουμε συχνά για 20 έως 30 λεπτά, μέχρι τα λαχανικά να μαλακώσουν εντελώς
Αφαιρούμε τη σούπα από τη φωτιά και αφήνουμε να κρυώσει για 10 λεπτά.
Πολτοποιούμε τη σούπα σε ένα μπλέντερ ή με ένα ραβδομπλέντερ (μπίμερ).
Στη συνέχεια την επιστρέφουμε στην κατσαρόλα και προσθέτουμε 250-500mL επιπλέον ζωμό και την κρέμα γάλακτος. Προσθέτουμε όσο ζωμό χρειάζεται για να κάνουμε την σούπα μας όσο πηχτή θέλουμε.
Συνεχίζουμε να σιγοβράζουμε τη σούπα και δοκιμάζουμε αν χρειάζεται αλάτι και πιπέρι επιπλέον.
Παράλληλα βάζουμε τo bacon σε ένα μικρό αντικολλητικό τηγάνι και ζεσταίνουμε σε υψηλή φωτιά.
Σοτάρουμε, ανακατεύοντας συχνά, μέχρι να αρχίσει να γίνεται τραγανό.
Βγάζουμε από τη φωτιά.
Ψίλοκόβουμε λίγο φρέσκο κρεμμυδάκι και σερβίρουμε σε ένα πιάτο ρίχνοντας λίγο από το bacon, λίγο κρεμμυδάκι και προαιρετικά λίγη κρέμα γάλακτος.
{{< /steps >}}