---
date: 2020-04-10
draft: false
image: https://i.imgur.com/fRC1Y6a.jpg
title: "Κεφτεδάκια"
type: post
categories:
- "Κρέας"
- "Συνταγές"
- "Ένα σκεύος"
- "Μπύρες"
- "Lager"
---

{{< intro >}}
Νέα στήλη στο blog και πραγματικά νομίζω ότι θα γίνει η καλύτερη στήλη από όλες. Είναι μία στήλη που ελπίζω να αγαπήσετε όσο αγαπώ και εγώ. Για να γίνει όμως αυτό πρέπει πέρα από το φαγητό να λατρεύετε ένα ακόμα πράγμα…την ΜΠΥΡΑ! Ναι λοιπόν, για όσους το έχετε ήδη καταλάβει αλλά και για όσους περιμένετε να διαβάσετε την συνέχεια για να καταλάβετε…η νέα στήλη είναι BEER FOOD PAIRING! Κάτι που αλήθεια σας λέω το κάνω με τόσο κέφι και τόσο ψάξιμο. Εδώ θα σας αναλύω κάθε φορά μία μπύρα όπως την γεύομαι ή πιο σωστά την «αντιλαμβάνομαι» και θα σας προτείνω ένα φαγητό για να την απολαύσετε στο έπακρο. Σιγά σιγά τα φαγητά θα γίνονται περισσότερα είτε για τις ίδιες αλλά και για καινούργιες μπύρες. Ελπίζω να απολαύσετε αυτή την ενότητα όσο και εγώ!

Ξεκινάμε λοιπόν με μία από τις κλασσικότερες ελληνικές μπύρες. Μια ΒΕΡΓΙΝΑ LAGER! Έρχεται κατευθείαν από την Κομοτηνή και πραγματικά έχει κάνει θραύση στην ελληνική αγορά. Αυτός είναι και ο λόγος που αποφάσισα να ξεκινήσω με αυτή. Δεν μπορεί όλοι να τρελαίνονται άδικα?!?!?! Πρόκειται λοιπόν για μία χρυσόξανθη lager με 5% αλκοόλ. Αμιγώς ελληνική μιας και χρησιμοποιεί βύνη Θράκης και ο συνδυασμός με τον ελαφρύ λυκίσκο Tettnang προσδίδουν μία πολύ ελαφριά πικάντικη γεύση αλλά και μερικά αρώματα λουλουδιών. Όμως, σε γενικές γραμμές, όταν την γεύεσαι το πρώτο πράγμα που καταλαβαίνεις είναι βύνη και όταν την μυρίζεις κριθάρι. Με την πρώτη γουλιά σου βγάζει μια φρεσκάδα. Συνολικά θα έλεγε κανείς ότι είναι μία ελαφριά μπύρα, απαλή, χωρίς τρομερό βάθος στην γεύση και με μέτρια πικράδα για το είδος της πράγμα που την κάνει να ταιριάζει άψογα με τις περισσότερες παραδοσιακές ελληνικές συνταγές που είναι έντονες σε γεύσεις. Ουσιαστικά ξεπλένει τον ουρανίσκο χωρίς να σε κάνει να χάνεις τελείως την γεύση της τελευταίας σου μπουκιάς. Διάρκεια ζωής είτε σε μπουκάλι είτε σε κουτάκι 9 μήνες.
{{< /intro >}}

{{< alternatives >}}Για την συνταγή τώρα…τι να πει κανείς; ΚΕΦΤΕΔΑΚΙΑ! Τα λέει όλα από μόνο του! Μπορείτε να τα κάνετε τελείως χοιρινά ή μοσχαρίσια ή κάτι ανάμεικτο. Το μόνο μόνο που δεν πρέπει να ξεχάσετε είναι ο ΔΥΟΣΜΟΣ! Δεν διανοούνται κεφτεδάκια χωρίς φρέσκο δυόσμο. Δοκιμάστε τα μαζί με μία Βεργίνα lager και πείτε μου αν και εσείς πιστεύετε ότι ο συνδυασμός είναι φοβερός. ΚΑΛΗ ΣΑΣ ΟΡΕΞΗ!
{{< /alternatives >}}

![Κεφτεδάκια](https://i.imgur.com/z1zxGwo.jpg "Κεφτεδάκια")

{{< recipestats 
    duration="1 ώρα"
    portions="30-35 κεφτεδάκια"
>}}

{{< ingredients >}} 
1kg μοσχαρίσιος κιμάς
500gr χοιρινός κιμάς
70gr παξιμάδι
2 αυγά
1 μεγάλο κρεμμύδι, ψιλοκομμένο
2-3 σκελίδες σκόρδο, ψιλοκομμένες
25gr φρέσκος δυόσμος, ψιλοκομμένος
μαύρο πιπέρι
αλάτι
50mL ελαιόλαδο
αλεύρι για το πανάρισμα
ηλιέλαιο για το τηγάνισμα
{{< /ingredients >}}

{{< steps >}}  
Σε ένα μικρό bowl μουλιάζουμε τα παξιμάδια ώστε να μαλακώσουν.
Σε ένα μεγάλο bowl ρίχνουμε όλα τα υλικά. Με τα χέρια μας στύβουμε τα παξιμάδια και τα θρυμματίζουμε σε μικρά κομμάτια στο bowl με τα υπόλοιπα υλικά. Δεν φοβόμαστε το αλάτι επειδή είναι η μόνη στιγμή που μπορούμε να αλατίσουμε.
Ανακατεύουμε με τα χέρια μέχρι να ομογενοποιηθούν τα υλικά.
Βάζουμε το μείγμα σκεπασμένο με μία μεμβράνη στο ψυγείο για τουλάχιστον 30 λεπτά.
Τοποθετούμε ένα τηγάνι με ηλιέλαιο σε μέτρια προς δυνατή φωτιά να κάψει καλά. Θέλουμε το ηλιέλαιο να καλύπτει σχεδόν όλο τον κεφτέ όταν θα τηγανίζεται.
Πλάθουμε το μείγμα σε κεφτεδάκια ίδιου μεγέθους και τα πανάρουμε στο αλεύρι. Τινάζουμε να φύγει το παραπανίσιο αλεύρι και βάζουμε σε πιατέλα. Αν έχουμε σκοπό να τα τηγανίσουμε αργότερα καλό είναι να μην τα πανάρουμε γιατί θα απορροφήσουν το αλεύρι και να τα αφήσουμε στο ψυγείο ώστε να μην μαλακώσει ο κιμά
Τηγανίζουμε μέχρι να πάρουν χρυσαφένιο χρώμα. Ανακατεύουμε ανά τακτά χρονικά διαστήματα ώστε να πάρουν χρώμα από όλες τις πλευρές και να ψηθούν μέχρι μέσα.
Αφαιρούμε και τα βάζουμε σε απορροφητικό χαρτί ώστε να φύγει το περιττό λάδι
Σερβίρουμε με πατάτες τηγανιτές, πίτες για σουβλάκια, τζατζίκι και παγωμένη Βεργίνα Lager.
{{< /steps >}}