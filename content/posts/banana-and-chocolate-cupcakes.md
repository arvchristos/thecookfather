---
date: 2022-01-29
draft: false
image: https://i.imgur.com/5mmT1HG.jpg
title: "Cupcakes μπανάνας με σοκολάτα"
type: post
categories:
- "Γλυκά"
- "Συνταγές"
- "Cakes & Μπισκότα"
- "Vegetarian"
---

{{< intro >}}
Δεν θα πω πολλά σε αυτή την περιγραφή. Απλά αν είστε από αυτούς που συνηθίζουν με τον καφέ τους να βουτάνε και ένα "γλυκάκι" γιατί ταιριάζει και ο καφές δεν πίνεται ξεροσφύρι τότε αυτή η συνταγή είναι η ιδανική. Ακόμα πιο ειδικά, αν ξεκινάτε το πρωινό σας με ένα ελληνικό καφέ, βουτήξτε ένα τέτοιο cupcake...θα με θυμηθείτε! 

Σχετικά με την συνταγή τώρα, είναι τέλεια αν έχετε μπανάνες που έχουν μαυρίσει. Οι μπανάνες είναι γλυκές οπότε κόβουμε λίγο από την ζάχαρη, έχει λίγο αλεύρι, σε 30 λεπτά όλο το σπίτι μυρίζει κέικ οπότε μόνο θετικά έχει αυτή η συνταγή. Έρχεται και η σοκολάτα και απλά το απογειώνει!
{{< /intro >}}

{{< alternatives >}} Τα cupcakes, τα κεκάκια και όλα τα συναφή είναι κάτι σαν τους αναρχικούς των γλυκών. Είναι κάπως αυτόνομα διότι αν και στην ζαχαροπλαστική κυριαρχεί η ακρίβεια, εδώ μπορείτε να ξεφύγετε λίγο. Υπάρχουν μικρές αλλαγές που μπορούν να κάνουν λίγο πιο ενδιαφέρον το αποτέλεσμα. Για παράδειγμα, μην παραλείψετε να κοσκινίσετε το αλεύρι. Με το κοσκίνισμα το μείγμα γίνεται πιό ανάλαφρο και παίρνει αέρα. Επίσης καλό θα ήταν να μην ξεκινήσετε την συνταγή αν οι μπανάνες δεν είναι ώριμες. Όχι να έχουν μαυρίσει τελείως, αλλά και οι πράσινες δεν βοηθούν! Μπορείτε αντί για κρυσταλλική ζάχαρη να βάλετε καστανή. Θα κάνετε λίγο πιο μαστιχωτό το αποτέλεσμα. Τέλος, αντί για σταγόνες βάλτε ό,τι σας κατέβει. Σοκολάτα γάλακτος, μούρα, σταφίδες ή ό,τι άλλο θέλετε. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="40 λεπτά"
    portions="15 cupcakes"
>}}

{{< ingredients >}} 
550gr μπανάνες (4 μεσαίες μπανάνες) 
125gr βούτυρο, λιωμένο 
2 μεγάλα αυγά, σε θερμοκρασία δωματίου 
200gr αλεύρι που φουσκώνει μόνο του, κοσκινισμένο
150gr κρυσταλλική ζάχαρη 
1 κ. γλυκού κανέλλα 
80gr κουβερτούρα, ψιλοκομμένη
{{< /ingredients >}}

{{< steps >}}
Σε ένα βαθύ bowl λιώνουμε τις μπανάνες με ένα πιρούνι.
Προσθέτουμε τα αυγά στο bowl και χτυπάμε με ένα σύρμα χειρός μέχρι να ομογενοποιηθεί το μείγμα.
Ρίχνουμε σιγά-σιγά και το βούτυρο ανακατεύοντας παράλληλα.
Συνεχίζουμε ρίχνοντας το αλεύρι, την ζάχαρη και την κανέλλα. Ανακατεύουμε καλά με το σύρμα ώστε να ομογενοποιηθεί το μείγμα και να έχει διαλυθεί όλο το αλεύρι.
Τέλος, προσθέτουμε την κουβερτούρα και ανακατεύουμε μία τελευταία φορά ώστε να παέι η σοκολάτα παντού.
Προθερμαίνουμε τον φούρνο στους 180ºC στον αέρα.
Σε μία φόρμα για cupcakes τοποθετούμε χαρτάκια και γεμίζουμε τις θήκες με το μείγμα. Μπορούμε να γεμίσουμε μέχρι αρκετά πάνω τις θήκες μιάς και το γλυκό δεν φουσκώνει υπερβολικά πολύ.
Βάζουμε την σκάρα του φούρνου στην υψηλότερη θέση και τοποθετούμε την φόρμα. Ψήνουμε για 28-30 λεπτά. Για να δούμε αν είναι έτοιμα, τρυπάμε με μία οδοντογλυφίδα το κέντρο ενός cupcake. Αν η οδοντογλυφίδα βγει καθαρή, είμαστε έτοιμη.
Μόλις είναι έτοιμο αφαιρούμε από τον φούρνο, ξεφορμάρουμε και αφήνουμε 5 λεπτά να ξεκουραστούν.
{{< /steps >}}