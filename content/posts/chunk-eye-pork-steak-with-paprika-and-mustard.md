---
date: 2021-03-25
draft: false
image: https://i.imgur.com/WUG9lKl.jpg
title: "Χοιρινές μπριζόλες με πάπρικα και μουστάρδα"
type: post
categories:
- "Κρέας"
- "Συνταγές"
---

{{< intro >}}
Εντάξει όλοι έχουμε πάει σε ταβέρνα και όλοι έχουμε παραγγείλει αυτή την περιβόητη μπριζόλα. Ξέρετε αυτή που όταν κοιτάς το μενού, δεν σου κάνει τίποτα κλικ και αρχίζεις να λες "και αν πάρω μπιφτέκι, μήπως δεν είναι νόστιμο;" ή "αν πάρω σουβλάκι μπας και είναι λίγο;" και κάπως έτσι καταλήγεις να πάρεις ΑΥΤΗ ΤΗΝ ΚΛΑΣΣΙΚΗ ΜΠΡΙΖΟΛΑ. Εεεεεε λοιπόν αυτή την μπριζόλα, επειδή οι ταβέρνες είναι κλειστές, την φέραμε στο σπίτι. Εννοείται βεβαια ότι δεν πήραμε μία χοιρινή κόντρα μπριζόλα,την αλατοπιπερώσαμε και μπαμ ψήσιμο αλλά αφού είμαστε υποχρεωμένοι να την κάνουμε στο σπίτι διαλέξαμε ένα πιο ενδιαφέρον κομμάτι του χοιρινού, μία δίχρωμη μπριζόλα ή αλλιώς μία χοιρινή σπαλομπριζόλα και επίσης κάναμε μία πανεύκολή, πολύ πολύ νόστιμη και λίγο ασιάτική θα έλεγα μαρινάδα. Ασιάτικη όχι γιατί χρησιμοποιούμε περίεργα υλικά αλλά γιατί το τελικό αποτέλεσμα θυμίζει λίγο κινέζικο. Δοκιμάστε το και θα με θυμηθείτε.
{{< /intro >}}

{{< alternatives >}}Το μόνο που έχω να σας πω είναι να πειραματιστείτε. Εγώ σας δίνω τις αναλογίες για μία μαρινάδα που θα έχει έντονη καπνιστή γεύση αλλά και μία γλυκιά νότα. Δοκιμάστε την πρώτη φορά αυτές τις αναλογίες και την επόμενη πειράξτε ό,τι θέλετε. Βάλτε και άλλα υλικά αν σας κάνει κέφι. Μόνο έτσι ανακαλύπτεις πραγματικά τι σου αρέσει. Επίσης αν πάρετε άλλο κομμάτι κρέατος, πιό άπαχο ή πιο παχύ, ο χρόνος ψησίματος διαφέρει. Το συγκεκριμένο κομμάτι είναι σχετικά άπαχο όμως στο κόκκαλο του έχει αρκετό λίπος. Οπότε προσέχουμε το ψήσιμο. Το καλό με το χοιρινό είναι ότι πρέπει πάντα να είναι καλοψημένο, οπότε ο στόχος είναι παντα ο ίδιος. ΚΑΛΗ ΟΡΕΞΗ!
{{< /alternatives >}}

{{< recipestats 
    duration="4 ώρες & 30 λεπτ΄σ"
    portions="6 μπριζόλες"
>}}

{{< ingredients >}} 
1,7kg χοιρινές δίχρωμες μπριζόλες (6 μεγάλες μπριζόλες)
4 σκελίδες σκόρδο, λιωμένες ή πολύ ψιλοκομμένες
4 κ.σούπας μουστάρδα πικάντικη
1 κ.σούπας καπνιστή πάπρικα
1 1/2 κ.σούπας καστανή ζάχαρη
5 κ.σούπας ελαιόλαδο
2 πρέζες αποξηραμένη ρίγανη
αλάτι
μαύρο πιπέρι  
{{< /ingredients >}}

{{< steps >}} 
Ρίχνουμε σε ένα μικρό bowl τo σκόρδo, τη μουστάρδα, την πάπρικα, την καστανή ζάχαρη, τη ρίγανη, αλάτι, πιπέρι, το ελαιόλαδο και ανακατεύουμε καλά.
Βάζουμε τις μπριζόλες σε ένα ταψί ή ένα μεγάλο bowl και περιχύνουμε από πάνω τη μαρινάδα. Απλώνουμε καλά ώστε να καλύψει όλη την επιφάνεια από τις μπριζόλες.
Καλύπτουμε με διάφανη μεμβράνη και βάζουμε στο ψυγείο για 3 ώρες τουλάχιστον.
Ψήνουμε τις μπριζόλες σε ηλεκτρική ψησταριά ή στα κάρβουνα για 20 λεπτά σύνολο. Στην αρχή ξεκινάμε με 5 λεπτά από κάθε πλευρά και μετά ψήνουμε για άλλα 5. Μετά τα πρώτα 8-9 λεπτά τσεκάρουμε πόσο ψημένο θέλουμε το κρέας μας. Τα 20 λεπτά αναφέρονται σε καλοψημένο χοιρινό.
Σερβίρουμε με τηγανητές πατάτες, χωριάτικη σαλάτα, πίτες για σουβλάκια και τζατζίκι.
{{< /steps >}}