---
date: 2020-04-11
draft: false
image: https://i.imgur.com/F1VuAHr.jpg
title: "Σολομός στη λαδόκολλα με λαχανικά"
type: post
categories:
- "Ψάρια & θαλασσινά"
- "Συνταγές"
---

{{< intro >}}
Πρόκειται για ένα από τα υγιεινότερα γεύματα που έχω ανεβάσει στο blog διότι περιέχει μπόλικα Ω3 λιπαρά και φυτικές ίνες χωρίς περιττές θερμίδες. Δεν σε φουσκώνει και σίγουρα σε κάνει να νιώθεις ότι έχεις κάνει κάτι καλό για τον εαυτό σου.
{{< /intro >}}

{{< alternatives >}}Είναι σημαντικό να κόψουμε τα λαχανικά μας λεπτά για να προλάβουν να ψηθούν στον ίδιο χρόνο με τον σολομό. Βέβαια, αν ανήκετε στην ίδια κατηγορία με εμένα που μου αρέσουν να κρατάνε λίγο μπορείτε να τα κόψετε λίγο πιο χοντρά. Επίσης μπορείτε να βάλετε όσο λεμόνι θέλετε. Η ποσότητα που σας δίνω εγώ είναι τόση όση να νιώθετε μία απαλή ξινή γεύση. Μία πολύ καλή ιδέα θα ήταν να χρησιμοποιήσετε ένα ακόμα λεμόνι που θα το κόψετε σε λεπτές ροδέλες και να το στρώσετε πάνω από το ψάρι. Μιά εξαιρετική εναλλακτική της ρίγανης είναι η μέντα. Αλήθεια δεν φαντάζεστε πόσο του πάει αρκεί να μην το παρακάνετε και πικρίσετε το φαγητό.
{{< /alternatives >}}

{{< recipestats 
    duration="35 λεπτά"
    portions="4"
>}}

{{< ingredients >}} 
8 κομμάτια φιλέτο σολομού, χωρίς κόκκαλα (8 φέτες)
1 μεγάλο κολοκυθάκι, κομμένο σε λεπτά μπαστουνάκια
1 μεγάλο καρότο, κομμένο σε λεπτά μπαστουνάκια
1 μεγάλο κρεμμύδι, κομμένο σε λεπτές φέτες
αποξηραμένη ρίγανη
χυμό και ξύσμα από 1 μεγάλο λεμόνι
120mL κρέμα γάλακτος light (8 κ.σούπας)
2 κ. σούπας ελαιόλαδο + λίγο για το άλειμμα των λαδόκολλων
αλάτι
μαύρο πιπέρι
{{< /ingredients >}}

{{< steps >}}  
Σε ένα bowl ανακατεύουμε το κολοκυθάκι, το καρότο, το κρεμμύδι, το ξύσμα και τον χυμό από το λεμόνι, αλάτι, πιπέρι και το λάδι.
Προθερμαίνουμε τον φούρνο στους 200°C. Κόβουμε 4 μεγάλα φύλλα λαδόκολλας και τα αλείφουμε με λίγο ελαιόλαδο.
Αλατοπιπερώνουμε τα φιλέτα σολομού και ρίχνουμε όση ρίγανη θέλουμε. Βάζουμε από δύο φέτες σε κάθε λαδόκολλα και σκεπάζουμε με το μείγμα λαχανικών. Περιχύνουμε το ψάρι με τα λαχανικά με 2 κ.σούπας κρέμα γάλακτος.
Κλείνουμε τα πακέτα χαλαρά, χωρίς να πιέζουμε το ψάρι όμως όσο πιο ερμητικά κλειστά μπορούμε ώστε να μην εξατμίζονται όλα τα υγρά του φαγητού και στεγνώσει.
Ψήνουμε στον φούρνο για 20 λεπτά.
{{< /steps >}}