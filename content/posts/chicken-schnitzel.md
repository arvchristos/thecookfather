---
date: 2020-04-12
draft: false
image: https://i.imgur.com/5ql4nXG.jpg
title: "Schnitzel κοτόπουλο"
type: post
categories:
- "Κρέας"
- "Συνταγές"
- "Κοτόπουλο & Γαλοπούλα"
- "Διεθνής Κουζίνα"
- "Γερμανία"
- "Αυστρία"
- "Ένα σκεύος"
---

{{< intro >}}
Πρόκειται για ένα από τα κλασικότερα πιάτα της Γερμανικής- Αυστριακής κουζίνας. Γενικά δεν νομίζω ότι υπάρχει κανείς που να μην το αγαπάει. Ακόμα και αν δεν τρελαίνεται, σίγουρα δεν θα μπορούσε να πει όχι σε ένα νόστιμο schnitzel. Θυμάμαι η πρώτη φορά που είχα προσπαθήσει να φτιάξω ήταν στο Erasmus μου στην Εσθονία. Είχε βγει πολύ καλό και επειδή μαγείρευα μόνο για μένα είχα πάρει 500gr ώστε να τρώω 2-3 μέρες. Όμως με το ζόρι κράτησε για 1 μέρα διότι αφού έφαγα την μερίδα μου όλο και τσίμπαγα μέσα στην μέρα.
{{< /intro >}}

{{< alternatives >}}
Εννοείται ότι μπορείτε να χρησιμοποιήσετε χοιρινό ή μοσχάρι με το ίδιο πανάρισμα. Αν χρησιμοποιήσετε κοτόπουλο θα μπορούσατε να το μαρινάρετε, για τουλάχιστον 2 ώρες, σε γιαούρτι με πάπρικα, σκόρδο, θυμάρι και αλατοπίπερο. Σίγουρα θα δώσει επιπλέον γεύση στο κοτόπουλο, αλλά το πανάρισμα ίσως σας φανεί πιο δύσκολο. Επίσης εννοείται ότι μπορείτε να πανάρετε με φρυγανιά αλλά επειδή η φρυγανιά είναι ήδη ψημένη και όταν μαγειρεύεται μαυρίζει πιο εύκολα. Ουσιαστικά στην συνταγή σας δίνω τον τρόπο να φτιάξετε δικό σας panko. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats
    duration="20 λεπτά"
    portions="5 μερίδες"
>}}

{{< ingredients >}}
1,4kg στήθος κοτόπουλο
250gr αλεύρι για όλες τις χρήσεις
4 αυγά
300gr ψίχα ψωμί του τοστ, χοντροκομμένη
αλάτι
μαύρο πιπέρι
2 κ. γλυκού πάπρικα καπνιστή
1 κ. γλυκού κόκκινο πιπέρι
3 κ. σούπας ελαιόλαδο
200mL ηλιέλαιο για το τηγάνισμα
{{< /ingredients >}}


{{< steps >}}
Προθερμαίνουμε τον φούρνο στους 100°C στον αέρα.
Κόβουμε το κάθε στήθος κοτόπουλο οριζόντια στην μέση κάθε στήθος να αποτελείται από δύο ίσα κομμάτια. Χτυπάμε τα κομμάτια ώστε να απλώσουν και να γίνουν λεπτά έχοντας όμως το ίδιο πάχος ώστε να ψηθούν ομοιόμορφα και στον ίδιο χρόνο. Αλατοπιπερώνουμε καλά κάθε κομμάτι και από τις δύο πλευρές.
Σε ένα πολυκόφτη ρίχνουμε την ψίχα του ψωμιού. Κόβουμε σε χοντρά τρίμματα.
Σε ένα ταψί που έχουμε στρώσει λαδόκολλα απλώνουμε τα τρίμματα. Ψήνουμε για 20 λεπτά ή μέχρι να πάρουν ένα ελαφρύ χρώμα ανακατεύοντας αν  5-6 λεπτά. Δεν θέλουμε να πάρει χρώμα και να γίνει σαν φρυγανιά. Απλά να αφυδατωθεί.
Σε ένα bowl βάζουμε το αλεύρι. Σε ένα δεύτερο bowl ρίχνουμε τα αυγά και προσθέτουμε αλατοπίπερο. Χτυπάμε ελαφρά μέχρι να σπάσουν οι κρόκοι. Σε ένα τρίτο bowl προσθέτουμε την ψημένη ψίχα, την πάπρικα και το κόκκινο πιπέρι. Ανακατεύουμε καλά.
Βουτάμε τα κομμάτια κοτόπουλου πρώτα στο μείγμα με το αλεύρι. Θέλουμε το αλεύρι να πάει παντού στο κρέας μας. Τινάζουμε να φύγει το παραπανίσιο. Στην συνέχεια τα βουτάμε στο αυγό χρησιμοποιώντας μια τρυπητή κουτάλα. Τέλος, τα ρίχνουμε στο bowl με την ψίχα και ανακατεύουμε καλά
Ζεσταίνουμε ένα αντικολλητικό τηγάνι μαζί με το ηλιέλαιο σε μέτρια προς δυνατή φωτιά.
Μόλις το τηγάνι μας κάψει καλά βάζουμε προσεκτικά το κοτόπουλο και τηγανίζουμε μέχρι να πάρει ωραίο χρυσαφένιο χρώμα και να ψηθεί μέχρι μέσα. Δεν δυναμώνουμε την φωτιά γιατί τότε θα παραψηθεί η κρούστα και θα μείνει ωμό το κρέας.
Μόλις είναι έτοιμα αφαιρούμε και τα βάζουμε σε μια πιατέλα με απορροφητικό χαρτί. Επαναλαμβάνουμε για όλα τα κομμάτια.
{{< /steps >}}