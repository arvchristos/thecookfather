---
date: 2020-04-25
draft: false
image: https://i.imgur.com/8YOQNuX.jpg
title: "Club Sandwich με schnitzel κοτόπουλο"
type: post
categories:
- "Κρέας"
- "Συνταγές"
- "Snack & sandwich"
- "Διεθνής κουζίνα"
- "Αμερική"
- "Ένα σκεύος"
---

{{< intro >}}
Τώρα που έχει το Mundial, είτε είμαστε σπίτι με παρέα είτε βγαίνουμε σε κάποιο cafe να δούμε τα παιχνίδια που μας ενδιαφέρουν, σίγουρα μαζί με τις πίτσες και τα σουβλάκια μας περνάει από το μυαλό και το club sandwich. Έτσι συνέβη και στον αδελφό μου όταν πήγαμε να δούμε το Πορτογαλία – Ισπανία. Παρήγγειλε λοιπόν ένα club sandwich με κοτόπουλο μαζί με την μπύρα του μιας και δεν είχε φάει όλη μέρα. Εκεί είναι που σκέφτηκα «πληρώνεις Χ€ για κάτι που ναι μεν είναι νόστιμο αλλά είναι αρκετά συνηθισμένο. Γιατί να μην το φτιάξεις σπίτι σου ακριβώς όπως το φαντάζεσαι;»
{{< /intro >}}

{{< alternatives >}}Άρα που κατέληξα?! Να φτιάξω το δικό μου club sandwich, έτσι όπως θα ήθελα να το βρω σε κάποιο μαγαζί, με όλα τα υλικά που θα με έκανα να πω «Παναγιά μου τι είναι αυτό που τρώω;». Μπορείτε να προσθέσετε ή να αφαιρέσετε ό,τι σας κάνει κέφι. Εγώ αυτό που έχω να σας πω είναι ΚΑΛΗ ΑΠΟΛΑΥΣΗ!
{{< /alternatives >}}

![Club Sandwich με schnitzel κοτόπουλο](https://i.imgur.com/Za33fpG.jpg "Club Sandwich με schnitzel κοτόπουλο")

{{< recipestats 
    duration="1 ώρα"
    portions="4"
>}}

{{< ingredients >}}
5-6 κ. σούπας ελαιόλαδο
αλάτι
πιπέρι
2 φιλέτα στήθος κοτόπουλο
200gr αλεύρι για όλες τις χρήσεις
250gr φρυγανιά τριμμένη
πάπρικα
αποξηραμένο θυμάρι
3 αυγά8 φέτες μπέικον καπνιστό
4 αυγά
12 φέτες ψωμί του τοστ 
6 κ. σούπας μαγιονέζα
8 φέτες λευκό cheddar
4 φύλλα μαρουλιού
2 ντομάτες κομμένες σε κάθετες στρογγυλές φέτες
{{< /ingredients >}}

{{< steps >}}
Κόβουμε τα φιλέτα οριζοντίως σε 2 κομμάτια ώστε να βγάλουμε 4 σνίτσελ.
Τα τοποθετούμε πάνω σε πλαστική μεμβράνη και από πάνω τους βάζουμε άλλη μία μεμβράνη. Χτυπάμε με έναν πλάστη μέχρι να απλώσουν και να γίνουν πιο λεπτά. Δεν θέλουμε να τα χτυπήσουμε πάρα πολύ γιατί θα στεγνώσουν κατά το μαγείρεμα.
Έχουμε 3 διαφορετικά μπολ. Ένα με το αλεύρι, ένα με τα αυγά, τα οποία έχουμε αλατοπιπερώσει και χτυπήσει ελαφρώς,  και ένα με την τριμμένη φρυγανιά, την πάπρικα, το θυμάρι, αλάτι και πιπέρι.
Βουτάμε τα schnitzel, μέσα στο μπολ με το αλεύρι. Θέλουμε το αλεύρι να πάει παντού. Τινάζουμε το παραπανίσιο.
Έπειτα βουτάμε τα φιλέτα στο μπολ με τα αυγά με μια τρυπητή κουτάλα.
Στη συνέχεια τα βουτάμε στο μπολ με τη τριμμένη φρυγανιά και ανακατεύουμε.
Ζεσταίνουμε το λάδι μας σε δυνατή φωτιά και έπειτα τα βουτάμε το κοτόπουλο κατευθείαν στο τηγάνι.
Χαμηλώνουμε σε μέτρια προς δυνατή και τηγανίζουμε μέχρι να πάρουν ένα ωραίο χρυσαφί χρώμα και να έχει μαγειρευτεί το κοτόπουλο.
Μόλις ετοιμαστούν, τα βάζουμε σε ταψί που έχουμε στρώσει απορροφητικό χαρτί.
Αφαιρούμε το λάδι που τηγανίζαμε το κοτόπουλο και καθαρίζουμε με χαρτί το τηγάνι.
Βάζουμε το τηγάνι σε μέτρια φωτιά και ρίχνουμε τις φέτες ψωμί στο τηγάνι ίσα-ίσα να πάρουν χρώμα και από τις δύο πλευρές.
Όταν είναι έτοιμες καθαρίζουμε πάλι το τηγάνι και το βάζουμε πάλι στη φωτιά.
Βάζουμε το μπέικον και το ψήνουμε μέχρι να γίνει τραγανό και από τις δύο πλευρές.
Όταν είναι έτοιμο αφαιρούμε από τη φωτιά και αφήνουμε στην άκρη.
Στο ίδιο τηγάνι προσθέτουμε λίγο ελαιόλαδο και αφήνουμε να κάψει.
Μόλις κάψει προσθέτουμε τα αυγά μας, αλάτι και πιπέρι και αφήνουμε στην άκρη.
Απλώνουμε λίγη μαγιονέζα στην επιφάνεια κάθε φέτας ψωμιού.
Στη πρώτη φέτα ψωμιού προσθέτουμε: 1 φέτα τυρί, το schnitzel, το μαρούλι,  την τομάτα, αλάτι και πιπέρι και ελάχιστο ελαιόλαδο.
Στην δεύτερη φέτα ψωμιού προσθέτουμε: 1 φέτα τυρί. 1 αυγό και 2 φέτες μπέικον.
Τη δευτερη φέτα ψωμιού την τοποθετούμε πάνω στην πρώτη φέτα ψωμιού, την τρίτη από πάνω κι έχουμε έτοιμο το πρώτο μας club sandwich.
Επαναλαμβάνουμε τη διαδικασία για τις άλλες 9 φέτες του τοστ έτσι ώστε να πάρουμε 4 club sandwich.
{{< /steps >}}