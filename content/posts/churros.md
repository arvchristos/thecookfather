---
date: 2020-04-09
draft: false
image: https://i.imgur.com/qLec7TK.jpg
title: "Churros"
type: post
categories:
- "Γλυκά"
- "Ένα σκεύος"
- "Συνταγές"
- "Ψωμιά & Ζύμες"
- "Vegetarian"
- "Διεθνής κουζίνα"
- "Ισπανία"
---

{{< intro >}}
Λοιπόν, υπάρχουν δύο θεωρίες για το ποιος και από που έφερε τα churros (τσούρος) στην Ευρώπη. Η πρώτη λέει ό,τι τα έφεραν οι Πορτογάλοι από την Κίνα την εποχή της δυναστείας Ming. Η συνταγή πέρασε τα σύνορα, έφτασε στην Ισπανία και έτσι απέκτησε την σημερινή της μορφή. Η δεύτερη θεωρία, την οποία και προτιμώ, λέει ότι τα churros δημιουργήθηκαν από τους Ισπανούς βοσκούς σε μία προσπάθεια τους να αντικαταστήσουν τα φρέσκα αρτοποιήματα όσο βρισκόντουσαν στα βουνά.
{{< /intro >}}

{{< alternatives >}}Όπως και να έχει είναι μία από τις κλασσικότερες συνταγές της ισπανικής κουζίνας και πραγματικά χρειάζεται ελάχιστο χρόνο για να την φτιάξετε. Αν δεν αφήσουμε το λάδι να κάψει πολύ πολύ καλά η ζύμη θα κολλάει στον πάτο του τηγανιού και δεν θα ψηθούν σωστά οπότε είναι τρομερά σημαντικό να κάψει το λάδι. Πασπαλίστε τα με μπόλικη ζάχαρη και κανέλα και βουτήξτε τα σε σοκολάτα. Θα με θυμηθείτε. ΚΑΛΗ ΣΑΣ ΑΠΟΛΑΥΣΗ!
{{< /alternatives >}}

{{< recipestats 
    duration="25 λεπτά"
    portions="18-20 churros"
>}}

{{< ingredients >}} 
220mL νερό
45gr κρυσταλλική ζάχαρη (3 κ. σούπας) + 100gr για πασπάλισμα
170gr αλεύρι για όλες τις χρήσεις
30mL ηλιέλαιο (2 κ. σούπας) + αρκετό για το τηγάνισμα
1/2 κ.γλυκού αλάτι
1-2 κ.γλυκού κανέλα σε σκόνη
λιωμένη σοκολάτα (προαιρετικά)
{{< /ingredients >}}

{{< steps >}}
Βάζουμε σε μια κατσαρόλα το νερό, τη ζάχαρη, το αλάτι, τις 2 κ.σούπας ηλιέλαιο και το αφήνουμε μέχρι να βράσει.
Βγάζουμε την κατσαρόλα από την φωτιά και προσθέτουμε το αλεύρι, ανακατεύοντας με μια μαρίζ μέχρι να σχηματιστεί μια ζύμη.
Βάζουμε τη ζύμη σε ένα κορνέ ζαχαροπλαστικής με κατσαρή μύτη.
Ρίχνουμε το ηλιέλαιο για τηγάνισμα σε ένα αντικολλητικό τηγάνι και το αφήνουμε να κάψει πραγματικά πολύ καλά σε μέτρια προς δυνατή φωτιά.
Μόλις κάψει καλά, κόβουμε με το κορνέ τα churros σε μακρόστενες λωρίδες κατευθείαν μέσα στο τηγάνι Μόλις πάρουν χρώμα τα μεταφέρουμε σε χαρτί κουζίνας.
Ανακατεύουμε τη ζάχαρη και την κανέλα σε ένα ρηχό bowl και ρίχνουμε τα churros ζεστά σε δόσεις ανακατεύοντας ώστε να πάει παντού το μείγμα.
Βουτάμε τα churros στην σοκολάτα και σερβίρουμε ζεστά.
{{< /steps >}}