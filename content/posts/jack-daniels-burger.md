---
date: 2021-01-09
draft: false
image: https://i.imgur.com/w6BVioZ.jpg
title: "Jack Daniel's Burger"
type: post
categories:
- "Snack & Sandwich"
- "Κρέας"
- "Συνταγές"
- "Μπύρες"
---

{{< intro >}}
Όλοι έχουμε πάει σε μπεργκεράδικο και έχουμε αντικρίσει στο menu του κάποιο burger με Jack Daniel's sauce. Πολλές φορές ακόμα και το ίδιο το λένε Jack Daniel's Burger! Εεεεεε λοιπόν σαν σωστό site, που σέβεται τον ευατό του, φτιάξαμε και εμέις το δικό μας Jack Daniel's Burger. Βασικά να σας πω την αλήθεια το κάναμε περισσότερο για να σας δείξουμε ότι αυτή η sauce έχει ίσα και με μία κουταλιά της σούπας ουίσκι. Αλλα και γιατι μας αρέσει....και γιατί δεν την είχαμε φτιάξει....και γιατί την βλέπουμε παντού....και γιατί πάει τρομερά με μία από τις κλασσικότερες μπύρες της χώρας μας, την Fix Dark!

Μιλώντας για την Fix Dark πρέπει να ξεκαθαρίσουμε το εξής: ΔΕΝ ΕΙΝΑΙ STOUT! Stout είναι η Guinness ή η Murphy's. Η συγκεκριμένη είναι μία κλασσικότατη Dark Lager. Ξεκίνησε ως προϊόν αποκλειστικά για την ΔΕΘ και από το 2012 και μετά κυκλοφορεί ευρέως σε όλα τα καταστήματα που μπορείς να βρεις μπύρες. Είναι σίγουρα ευκολόπιοτη, ήπια σε γεύση με νότες ξηρών καρπών και ο αφρός της είναι πιό κρεμώδης, πυκνός και μεγαλύτερος σε διάρκεια από ότι αυτός της κλασσικής Fix. Συζητώντας σχετικά με το food pairing σίγουρα κερδίζει το κρέας. Είναι ευκόλος εννοούμενο ότι ταιριάζει σχεδόν με όλα τσ ψητά κρέατα αλλά θα κάνω μία ειδική μνεία στα ψητά λουκάνικα, κρέας που ίσως δένει περισσότερο απ'όλα με την εν λόγω Dark Lager. Όμως όσο ταιριάζει με το κρέας άλλο τόσο νομίζω πως ταιριάζει και με τις γλυκόξινες σάλτσες. Κάπως έτσι λοιπόν φτάνουμε στο pairing με το Jack Daniel's Burger μας. Γενικά, είναι μία μπύρα πασπαρτού. Θα πήγαινε άνετα με σαλάτες με διάφορα αποξηραμένα φρούτα που έχουν μία ξινίλα, όπως είναι τα cranberries, με θαλασσινά όπως όστρακα, καβούρια ή καλά καλά και τηγανιτά καλαμαράκια αλλά ίσως και με κάποια γλυκά, κυρίως αυτά που έχουν σοκολάτα ή κάποια έντονη γεύση ξηρού καρπού.
{{< /intro >}}

![Jack Daniel's Burger](https://i.imgur.com/UCtUgdw.jpg "Jack Daniel's Burger")

{{< alternatives >}}Αυτή η συνταγή για το ψωμάκι είναι πραγματικά άχαστη. Χρειάζεται 40 λεπτά μόνο και χωρίς να έχει αναμονές για φουσκώματα. Απλά τέλεια! Εννοείται πως μπορείτε να κάνετε όποιον συνδυασμό σας κατέβει στο μυαλό, απλά κρατήστε την βάση ίδια δηλαδή ένα ζουμερό μπιφτέκι, χειροποίητο ψωμάκι και την Jack Daniel's sauce. Σχετικά με το μπιφτέκι υπάρχουν 2 σχολές. Η πρώτη είναι αυτή που λέει ότι στο μπιφτέκι για burger βάζουμε ΜΟΝΟ αλάτι και πιπέρι. Η δεύτερη, την οποία και υποστηρίζω, λέει ότι επειδή το μπιφτέκι το φτιάχνουμε για να το ευχαριστηθούμε εμείς πρέπει και να του βάλουμε ό,τι μπαχαρικό και λαχανικό θέλουμε. Οπότε εγώ βάζω 3-4 μπαχαρικά και κρεμμύδι όμως εσείς μπορείτε να βάλετε άλλα. The choice is yours. ΚΑΛΗ ΣΑΣ ΟΡΕΞΗ!
{{< /alternatives >}}


{{< recipestats 
    duration="2 ώρες & 30 λεπτά"
    portions="5"
>}}

{{< ingredients >}} 
570gr γάλα light, χλιάρο
2 φακελάκια ξηρή μαγιά
50gr ζάχαρη κρυσταλλική
160gr λιωμένο βούτυρο, χλιαρό
2 μεγάλα αυγά, σε θερμοκρασία δωματίου + 1 κρόκο για το άλειμμα των ψωμιών
1,2 kg αλεύρι για όλες τις χρήσεις
2 1/3 κ.γλυκού αλάτι
1.5kg μοσχαρίσιο κιμά σπάλα
160gr κρεμμύδι (1 μεγάλο), ψιλοκομμένο + 3 κ. σούπας για την Jack Daniel's sauce
75ml ελαιόλαδο (5 κ. σούπας)
20gr αλάτι
10gr καπνιστή πάπρικα
μουστάρδα σε σκόνη
αποξηραμένη ρίγανη
4-5 σκελίδες σκόρδο
200gr καστανή ζάχαρη
250ml χυμό ανανά
180ml νερό
60ml teriyaki sauce
1 κ. σούπας σόγια sauce
3 κ. σούπας χυμός λεμονιού
2 κ. σούπας Jack Daniel's ουίσκι ή άλλο bourbon ουίσκι
500gr φρέσκα λευκά μανιτάρια, σε λεπτές φέτες
αποξηραμένο θυμάρι
1 ντομάτα για το σερβίρισμα, σε λεπτές ροδέλες
8 φέτες bacon για το σερβίρισμα
1 κρεμμύδι για το σερβίρισμα, σε λεπτές ροδέλες
8 φέτες cheddar για το σερβίρισμα
{{< /ingredients >}}

{{< steps >}}
Βάζουμε στον κάδο του μίξερ το γάλα, τη μαγιά, τη ζάχαρη, ανακατεύουμε καλά και αφήνουμε 10 λεπτά να δράσει η μαγιά. Προσέχουμε πολύ το γάλα να είναι χλιαρό και όχι καυτό γιατί μπορεί να κάψει την μαγιά και να μην φουσκώσουν ποτέ τα ψωμάκια.
Προσθέτουμε το βούτυρο μαζί με τα 2 αυγά και τα χτυπάμε όλα μαζί με ένα σύρμα χειρός ίσα ίσα να σπάσουν οι κρόκοι. 
Βάζουμε το μίξερ σε χαμηλή ταχύτητα και συνεχίζουμε το χτύπημα με τον γάντζο. Προσθέτουμε σταδιακά και σιγά-σιγά το αλεύρι. Θέλουμε η ζύμη μας να είναι μαλακή και ελαστική. Εάν είναι αρκετά κολλώδης προσθέτουμε και άλλο αλεύρι κουταλιά-κουταλιά. Δεν ξεχνάμε όμως ότι θέλουμε η ζύμη να κολλά ελαφρά στα χέρια.
Αλευρώνουμε ελαφρά την επιφάνεια στην οποία θα δουλέψουμε το ζυμάρι μας. Δεν πρέπει να ρίξουμε πολύ αλεύρι γιατί θα έχει ως αποτέλεσμα να σφίξει πολύ η ζύμη.
Προθερμαίνουμε το φούρνο στους 220°C με αντιστάσεις και στρώνουμε με λαδόκολλα ένα μεγάλο ταψί.
Χωρίζουμε τη ζύμη σε 8 κομμάτια. Τα πλάθουμε σε μπάλες και τα τοποθετούμε στο ταψί, αφήνοντας αρκετή απόσταση μεταξύ τους. Αν θέλετε τα ψωμάκια μικρότερα αρκεί να χωρίσετε σε περισσότερα κομμάτια.
Χτυπάμε σε ένα μικρό bowl τον κρόκο μαζί με λίγο νερό και αλείφουμε με αυτό την επιφάνεια των ψωμιών με ένα πινέλο. Είναι σημαντικό να αλείψουμε όλη την επιφάνεια ώστε να πάρει παντού ομοιόμορφο χρώμα. Αν θέλουμε πασπαλίζουμε με λίγο σουσάμι.
Τα ψήνουμε για 15′ ή μέχρι να φουσκώσουν και να ροδίσουν.
Μαζί με τα ψωμάκια βάζουμε στον φούρνο το σκόρδο που το έχουμε βάλει μέσα σε αλουμινόχαρτο ώστε να ψηθεί ελαφρά και να μαλακώσει. Αυτό θα το χρειαστούμε για την sauce.
Μόλις είναι έτοιμα βγάζουμε από τον φούρνο και αφήνουμε σε μία σχάρα ώστε να κρυώσουν.
Σε ένα μεγάλο bowl ρίχνουμε τον κιμά, 160gr κρεμμύδι, το ελαιόλαδο, το αλάτι, την καπνιστή πάπρικα, την σκόνη μουστάρδας και την ρίγανη. Με τα χέρια μας ανακατεύουμε απαλά μέχρι να ομογενοποιηθεί το μείγμα. Δνε βάζουμε πολύ δύναμη στο "ζύμωμα" διότι θα χαθεί ο αέρα που έχει μέσα ο κιμάς και τα μπιφτέκια μας θα γίνουν πολύ σκληρά.
Χωρίζουμε το μείγμα μας σε 10 κομμάτια. Κάθε κομμάτι πρέπει να είναι περίπου 170gr. Πλάθουμε τα μπιφτέκια μας και τα βάζουμε στο ψυγείο για 1 ώρα να σφίξουν.
Έχουμε 3 τρόπους για να τα ψήσουμε. Αν επιλέξουμε ψησταριά ψήνουμε για 20 λεπτά σύνολο γυρίζοντας πλευρά ανά 5 λεπτά. Αν επιλέξουμε τηγάνι ή σχαροτήγανο ξεκινάμε με μέτρια προς δυνατή φωτιά ώστε να προλάβει να ψηθεί μέχρι μέσα χωρίς να καεί εξωτερικά και στη συνέχεια προσαρμόζουμε την ένταση. Τέλος μπορούμε να δώσεουμε χρώμα στο τηγάνι και μετά να τα βάλουμε στον φούρνο στους 180°C στις αντισάσεις μέχρι να ψηθεί εσωτερικά όσο επιθυμούμε.
Σε ένα κατσαρολάκι ρίχνουμε την καστανή ζάχαρη, τον χυμό ανανά, το νερό, την teriyaki και την σόγια sauce. Βάζουμε το κατσαρολάκι σε μέτρια προς δυνατή φωτιά, ανακατεύουμε καλά και φέρνουμε σε βρασμό. Προσέχουμε πάρα πολύ διότι αυτό το μείγμα φουσκώνει πολύ πολύ γρήγορα λόγω του χυμού και της ζάχαρης οπότε με το που αρχίσει να βράζει χαμηλώνουμε την φωτιά σε μέτρια. Αν δούμε ότι φουσκώνει επικίνδυνα τραβάμε από την φωτιά, αφήνουμε 2 λεπτά να ηρεμίσει και συνεχίζουμε την διαδικασία. Θέλουμε το μείγμα μας να σιγοβράζει.
Ψιλοκόβουμε το ψητό σκόδο και το ρίχνουμε στο μείγμα.
Προσθέτουμε τον χυμό λεμονιού, το υπόλοιπο κρεμμύδι, 1 κ.σούπας Jack Daniel's, λίγο αλάτι και πιπέρι και συνεχίζουμε το μαγείρεμα ανακατεύοντας τακτικά μέχρι να μειωθεί σε όγκο και να δέσει.
Τέλος, για τα σοταρισμένα μανιτάρια, βάζουμε ένα φαρδύ τηγάνι σε δυνατή φωτιά.
Προσθέτουμε ελάχιστο ελαιόλαδο και ρίχνουμε τα μανιτάρια. 
Μόλις αρχίσουν να ψήνονται προσθέτουμε αλατοπίπερο και το θυμάρι.
Σβήνουμε με 1 κ.σούπας Jack Daniel's. Μόλις εξατμιστεί το αλκόολ και έχουν ψηθεί τα μανιτάρια αποσύρουμε από την φωτιά.
Στο ίδιο τηγάνι, αφού τελειώσουμε με τα μανιτάρια, ψήνουμε το bacon σε δυνατή φωτιά.
Στήνουμε το burger μας. 
{{< /steps >}}