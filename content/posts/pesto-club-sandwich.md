---
date: 2021-05-12
draft: false
image: https://i.imgur.com/2FdtdgR.jpg
title: "Club Sandwich με πέστο βασιλικού"
type: post
categories:
- "Κρέας"
- "Συνταγές"
- "Snack & sandwich"
- "Διεθνής κουζίνα"
- "Αμερική"
- "Ένα σκεύος"
---

{{< intro >}}
Τώρα που άνοιξαν τα cafe & τα εστιατόρια, τώρα που πάμε ή θα πάμε έξω για φαγητό, τώρα που ανοίγει ο καιρός και πιάνουν οι ζέστες, ΤΩΡΑ θα σας δώσουμε μία συνταγή ΠΟΥ ΘΑ ΣΑΣ ΚΡΑΤΗΣΕΙ ΣΠΙΤΙ! Όχι γιατί παίρνει πολύ ώρα να την φτιάξετε, ούτε γιατί έχει άπειρες μικροσυνταγές μέσα της αλλά γιατί είναι ΤΟΣΟ ΝΟΣΤΙΜΗ που θα φωνάξετε όλους τους γνωστούς και φίλους για να το παίξετε expert ότι μέσα στην καραντίνα γίνατε masterchefs και όλα αυτά με ελάχιστο κόπο! Πραγματικά δεν θα χρειαστεί να βάλετε κατσαρόλα στην φωτιά...τελειό?!
{{< /intro >}}

![Club Sandwich με πέστο βασιλικού](https://i.imgur.com/5XIFoBx.jpg "Club Sandwich με πέστο βασιλικού")

{{< alternatives >}} Όλοι έχουμε φάει club sandwich, άρα ξέρουμε ότι μέσα μπορείς να βάλεις μέχρι και κοκορέτσι! Βάλτε ό,τι καταλαβαίνετε αλλά προσπαθήστε να κάνετε συνδυασμούς που ταιριάζουν με το πέστο. Στο κάτω κάτω sandwich με πέστο είναι, κρατήστε αυτό σταθερό και παίξτε. Εγώ σε αυτό που σας πρότεινω θα πρόσθετα μόνο bacon. Τέλος, σχετικά με τα μπαχαρικά και τις ποσότητες τους, εννοείται πως είναι ενδεικτικές. Αν θέλετε περισσότερο από το ένα μπαχαρικό ή λιγότερο από το άλλο απλά αλλάξτε τα και είστε έτοιμοι. ΚΑΛΗ ΣΑΣ ΟΡΕΞΗ!
{{< /alternatives >}}

![Club Sandwich με πέστο βασιλικού](https://i.imgur.com/UwDVZNX.jpg "Club Sandwich με πέστο βασιλικού")

{{< recipestats 
    duration="3 ώρες ώρα"
    portions="6"
>}}

{{< ingredients >}}
2kg στήθος κοτόπουλο
95mL ελαιόλαδο (9,5 κ.σούπας)
2 1/2 κ.γλυκού καπνιστή πάπρικα
1 1/2 κ.γλυκού αποξηραμένη ρίγανη
2 μεγάλες πρέζες αποξηραμένο θυμάρι
2 μεγάλες πρέζες καστανή ζάχαρη
1 1/2 κ.γλυκού σκόρδο σε σκόνη
50gr φύλλα βασιλικού, χοντροκομμένα
20gr ηλιόσποροι
30gr κάσιους
10gr παρμεζάνα, τριμμένη
2 μικρές σκελίδες σκόρδο, λιωμένες
250gr ντομάτα, κομμένη σε μικρούς κύβους
50gr κρεμμύδι, κομμένο σε μικρούς κύβους
λίγο μαϊντανό, ψιλοκομμένο
1 κ.σούπας ξύδι από κόκκινο κρασί
αλάτι
μαύρο πιπέρι
6 βραστά αυγά, κομμένα σε φέτες
18 φέτες μεγάλες φέτες ψωμί του τόστ
μουστάρδα απαλή
6 φέτες ημίσκληρο τυρί
{{< /ingredients >}}

{{< steps >}}
Για το κοτόπουλο, χαράσουμε τα φιλέτα οριζόντια ώστε να ανοίξουν σε σχήμα πεταλούδας. Τα χτυπάμε με έναν πλάστη ή έναν μπάτη ώστε να απλώσουν ελαφρά.
Σε ένα πολύ μεγάλο bowl ρίχνουμε 60mL ελαιόλαδο (6 κ.σούπας), την πάπρικα, την ρίγανη, το θυμάρι, την καστανή ζάχαρη, το σκόρδο σε σκόνη καθώς και αλατοπιίπερο. Ανακατεύουμε καλά και δοκιμάζουμε μήπως θέλουμε περισσότερο από κάποιο μπαχαρικό.
Βάζουμε τα στήθη κοτόπουλο στο bowl με την μαρινάδα και ανακατεύουμε πολύ καλά ώστε η μαρινάδα να πάει σε όλο το κρέας.
Σκεπάζουμε με μία μεμβράνη και αφήνουμε στο ψυγείο για τουλάχιστον 2 ώρες.
Σε ένα multi ή πολυκόφτη ρίχνουμε τον βασιλικό, τους ηλιόσπορους, τα κάσιους, το λιωμένο σκόρδο, 30mL ελαιόλαδο (3 κ.σούπας), λίγο αλάτι και πιπέρι. Χτυπάμε μέχρι να έχουμε μία πάστα. 
Προσθέτουμε την παρμεζάνα και χτυπάμε για 5 δευτερόλεπτα, ίσα ίσα να ομογενοποιηθεί με το υπόλοιπο μείγμα. Δοκιμάζουμε και προσθέτουμε αλατοπίπερο ή ελαιόλαδο αν χρειάζεται.
Σε ένα μικρό bowl ρίχνουμε την ντομάτα, το κρεμμύδι, τον μαϊντανό, το ξύδι, αλατοπίπερο και 5mL ελαιόλαδο (1/2 κ.σούπας). Ανακατεύουμε καλά και δοκιμάζουμε.
Βγάζουμε το bowl με το κοτόπουλο από το ψυγείο. Ψήνουμε σε ηλεκτρική ψησταριά ή κάρβουνα για 20 λεπτά ή μέχρι να έχει ψηθεί μέχρι μέσα. Ανά 5 λεπτά γυρνάμε πλευρά στο κοτόπουλο.
Μόλις είναι έτοιμο βγάζουμε από την ψησταριά και αφήνουμε 10 λεπτά να ξεκουραστούν. Κόβουμε σε λωρίδες.
Βάζουμε το ψωμί του τοστ στην ψησταριά. Προσοχή γιατί το ψωμί θέλει ελάχιστο χρόνο, ίσα ίσα να πάρει χρώμα και να φρυγανιστεί.
Αρχίζουμε την συναρμολόγηση του club sandwich.
Στη πρώτη φέτα ψωμιού προσθέτουμε: αρκετό pesto βασιλικού, μισό φιλέτο κοτόπουλο και 1 φέτα τυρί.
Από πάνω βάζουμε μία δεύτερη φέτα ψωμιού και προσθέτουμε:το μείγμα με την ντομάτα, το υπόλοιπο φιλέτο, 1 αυγό και λίγη μουστάρδα. Κλείνουμε με την τρίτη φέτα ψωμιού.
Επαναλαμβάνουμε τη διαδικασία για τις άλλες 15 φέτες του τοστ έτσι ώστε στο τέλος να πάρουμε 6 club sandwich.
{{< /steps >}}