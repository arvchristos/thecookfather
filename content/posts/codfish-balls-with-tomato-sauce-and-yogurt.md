---
date: 2022-05-22
draft: false
image: https://i.imgur.com/JsPa747.jpg
title: "Κροκέτες μπακαλιάρου γιαουρτλού"
type: post
categories:
- "Ψάρια & θαλασσινά"
- "Συνταγές"
- "Μπύρες"
---

{{< intro >}}
Συνήθως τρώμε τα ψάρια είτε ολόκληρα ψητά, ή στον φούρνο ή άντε σε καμιά σούπα. Βέβαια, το ψάρι είναι πολύ βαθιά στην παράδοση μας. Σκεφτείτε απλά σε πόσες περιπτώσεις τρώμε ψάρια ή θαλασσινά. Από χαρές, όπως η Καθαρά Δευτέρα που τρώμε θαλασσινά, μέχρι τις λύπες, όπως το τραπέζι των κηδειών που φτιάχνουμε ψαρόσουπα. Αυτή βέβαια είναι και η ομορφιά της ελληνικής κουζίνας. Ότι καταφέρνει να συνδέει τα φαγητά και με χαρές και με λύπες!

Το συγκεκριμένο πιάτο έρχεται από την Μικρά Ασία, στη βάση του τουλάχιστον. Πάντως η ιδέα του κεφτέ, ή έστω εδώ της κροκέτας, είναι επίσης άρρικτα συνδεδεμένη με την παράδοση μας. Ντοματοκεφτέδες υπάρχουν σε όλα σχεδόν τα νησιά της Ελλάδας, καολοκυθοφτέδες σημαίνουν ελληνικό καλοκαίρι, πατατοκεφτέδες φτιάχνουν σχεδόν σε όλες τις περιοχές που κάνει κρύο και παράγουν πατάτες στην Ελλάδα και αν συνεχίσω θέλω ένα άρθρο μόνο με τέτοια παραδείγματα. Οπότε σήμερα θα συνδιάσουμε την ελληνική παράδοση με την γερμανική. Ναι ναι με την γερμανική διότι συνδυάσαμε τις κροκέτες με μία από τις κλασσικότερες γερμανικές μπύρες, μία Erdinger Weiss.

Πρόκειται για μία μπύρα που την ξέρουμε όλοι. Υπάρχει σε κάθε μαγαζί, σε κάθε supermarket, σε μπουκάλι ή ποτήρι. Το καλό είναι πως είναι η ίδια συνταγή από το 1886 οπότε ελπίζουμε να συνεχίζει να μένει η ίδια. Λίγο το πικάντικο και κριθάρινο άρωμα της, λίγο η απαλή πικρή γεύση της, λίγο η φρουτώδης επίγευση της, λίγο το ωραίο ζωντανό κίτρινο χρώμα της, την έχουν καθιερώσει ως μία από τις βασικότερες weiss. Μετά την ζύμωση που υφίστανται στο βαρέλι. με μία κλασσική γερμανική μεθοδο, η μπύρα ζυμώνεται ξανά μέσα στο μπουκάλι, για αυτό και το άρωμα της είναι τόσο δυνατό και ο αφρός διατηρείται για αρκετή ώρα. Γενικά, στην Γερμανία από το 1516 υφίστανται ο νόμος πέρι αγνότητας των υλικών, ο οποίος είναι πολύ αυστηρός και όσες γερμανικές μπύρες δεν τον ακολουθούν δεν πιστοποιούνται σαν μπύρα αλλά σαν κάποιο άλλο αλκοολούχο ποτό. Ας ξαναγυρίσουμε όμως στην Erdinger Weiss...απαστερίωτη μπύρα συνεπώς δεν έχει και πρόσθετα συντηρητικά και 5,3% αλκόολ, είναι δύο ακόμα χαρακτηριστικά της που την κάνουν να έχει τόσο μεγάλη πέραση.
Στο φαγητό τώρα...νομίζω πως ταιριάζει γάντι με τις ψαροκροκέτες που θα σας πω σήμερα. Πάει με όλα αυτά τα κεφτεδάκια από ψάρι αλλά και γενικά με πιάτα που έχουν ψάρι ως βασικό υλικό. Μπακαλιάρος, αθερίνα τηγανιτή, καθώς και μακαρονάδες με θαλασσινά είναι μερικές εύκολες ιδέες για να συνδυάσετε την συγκεκριμένη μπύρα. Όμως όπως κάθε γερμανική μπύρα που σέβεται τον εαυτό της ΚΑΙ η μπύρα αυτή ταιριάζει με λουκάνικο!!! 
{{< /intro >}}

![Κροκέτες μπακαλιάρου γιαουρτλού](https://i.imgur.com/iIGkVrp.jpg "Κροκέτες μπακαλιάρου γιαουρτλού")

{{< alternatives >}}Πρόκειται για μια παραδοσιακή συνταγή από την Μικρά Ασία οπότε οι αλλαγές είναι και λίγο περιορισμένες. Το μόνο που μπορείτε να αλλάξετε, έτσι εκανα και εγώ, είναι να προσθέσετε διάφορα μυρωδικά ή μπαχαρικά που δεν έχει. Εγώ πρόσθεσα αποξηραμένο θυμάρι και του έδινε ένα πολύ ωραίο άρωμα. Εξάλλου είναι και μία συνταγή που πραγματικά εχει μόνο 4-5 υλικά! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="25 λεπτά"
    portions="5"
>}}

{{< ingredients >}} 
1 1/2 kg φρέσκος μπακαλιάρος, καθαρισμένος από λέπια και εντόσθια
3 μεγάλες πατάτες, καθαρισμένες και κομμένες σε μεγάλα κομμάτια
4 κ.σούπας ελαιόλαδο + λίγο ακόμα για το τηγάνισμα
2 μεγάλα αυγά
αλάτι
μαύρο πιπέρι
2 μεγάλες πρέζες αποξηραμένο θυμάρι
2 μεσαία κρεμμύδια, ψιλοκομμένα
λίγο νερό
αλεύρι για το τηγάνισμα
4 μεγάλες ντοματες
γιαούρτι, για το σερβίρισμα
πίτες για σουβλάκια, για το σερβίρισμα
{{< /ingredients >}}

{{< steps >}}
Βάζουμε σε μία μεγάλη κατσαρόλα νερό να βράσει. Ρίχνουμε το ψάρι ολόκληρο και βράζουμε για 10-15 λεπτά ή μέχρι να έχει μαγειρευτεί καλά. 
Σουρώνουμε και το αφήνουμε να κρυώσει. Αφαιρούμε την πέτσα και τα κόκκαλα και σε ένα μεγάλο bowl βάζουμε το καθαρό ψάρι. Κόβουμε το καθαρισμένο ψάρι σε διάφορα κομμάτια.
Βράζουμε τις πατάτες και μόλις είναι έτοιμες τις σουρώνουμε και τις αφήνουμε να κρυώσουν ελαφρώς.
Μόλις κρώσουν τις πολτοποιούμε και τις προσθέτουμε στο bowl με το ψάρι.
Σε ενα τηγάνι ρίχνουμε τα κρεμμύδια μαζί με το νερό και το βάζουμε σε μέτρια προς δυνατή φωτιά. Θέλουμε το νερό να είναι τόσο ώστε να αχνίσουμε ελαφρά τα κρεμμύδια, οπότε ξεκινάμε με τόσο ώστε απλά να καλύψει τον πάτο του τηγανιού και αν χρειαστεί προσθέτουμε.
Μόλις πιούν το νερό και έχουν μαλακώσει προσθέτουμε 2 κ.σούπας από το ελαιόλαδο. Σοτάρουμε μέχρι να αρχίσουν να παίρνουν ελαφρύ χρώμα. Μόλις είναι έτοιμα τα προσθέτουμε στο bowl με το ψάρι.
Στο ίδιο bowl προσθέτουμε αλάτι, πιπέρι και το αποξηραμένο θυμάρι. Ανακατεύουμε καλά και δοκιμάζουμε αν χρειάζεται κάτι παραπάνω. 
Ρίχνουμε τα αυγά και ανακατεύουμε καλά μέχρι να ομογενοποιηθεί το μείγμα.
Σκεπάζουμε το bowl με μία μεμβράνη και αφήνουμε στο ψυγείο για 1 ώρα ώστε να σφίξει.
Βάζουμε ένα μεγάλο τηγάνι σε δυνατή φωτιά. Προσθέτουμε λίγο ελαιόλαδο και αφήνουμε να κάψει καλά.
Σε ένα πιάτο προσθέτουμε αλεύρι.
Βγάζουμε το μείγμα από το ψυγείο. Σχηματίζουμε μπαλίτσες με τα χέρια μας. Προσπαθούμε όλες να έχουν το ίδιο μέγεθος.
Αλευρώνουμε τις κροκέτες που έχουμε πλάσει και τηγανίζουμε σε δόσεις μέχρι να ροδίσουν από όλες τις πλευρές. Δεν τα βάζουμε όλα μαζί γιατι θα ρίξουμε πολύ την θερμοκρασία του τηγανιού με αποτέλεσμα να μην ψηθούν οι κροκέτες αλλά να βράσουν.
Τρίβουμε τις ντομάτες στην χοντρή πλευρά του τρίφτη. Έτσι θα κρατήσετε τον χυμό και την σάρκα και όχι την φλούδα. 
Σε ένα μικρο κατσαρολάκι ρίχνουμε το χυμό ντομάτας, αλάτι, πιπέρι και αφήνετε να βράσουν με ανοιχτό καπάκι σε δυνατή φωτιά μέχρι να αρχίσει να δένει η σάλτσα. Αν θέλουμε προσθέτουμε λίγο αποξηραμένο θυμάρι.
Σερβίρουμε μαζί με πίτες για σουβλάκια και γιαούρτι.
{{< /steps >}}