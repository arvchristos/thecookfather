---
date: 2020-04-22
draft: false
image: https://i.imgur.com/Jm4iftl.jpg
title: "Πιταράκια Μήλου"
type: post
categories:
- "Ζύμες"
- "Συνταγές"
- "Πίτες & τάρτες"
- "Ένα σκεύος"
- "Vegetarian"
---

{{< intro >}}
Τα τελευταία 5 χρόνια έχω πάει 2 φορές στη Μήλο. Είναι ένα νησί που δεν μπορείς να το βαρεθείς. Για την ακρίβεια το ερωτεύεσαι. Έχει ίσως τις ομορφότερες παραλίες στις Κυκλάδες, αρχαιολογικά μνημεία, παράδοση και πάνω από όλα εξαιρετικό φαγητό. Άνθρωποι φιλόξενοι και στενά σοκάκια ντυμένα στα λευκά που οδηγούν σε εκκλησίες ή σε πλατείες ολοκληρώνουν το σκηνικό που μόνο κουραστικό δεν μπορείς να το πεις.

Όμως ας μείνουμε στο θέμα του φαγητού. ΜΑ ΤΙ ΦΑΓΗΤΑΡΕΣ ΕΙΝΑΙ ΑΥΤΕΣ! Κλέφτικο, παραδοσιακοί μεζέδες αλλά το κορυφαίο αυτά τα πιταράκια. Πρόκειται για ένα «τυροπιτάκι» το οποίο γίνεται τηγανητό και γεμίζεται με ένα εξαιρετικό τοπικό τυρί, ψιλοκομμένο κρεμμύδι, μπόλικο πιπέρι και τις περισσότερες φορές φρεσκοκομμένο δυόσμο. Θυμάμαι ότι πέρσι που πήγα είχα πάθει τέτοιο σοκ με την γεύση τους που τα έτρωγα για πρωινό – μεσημεριανό και βραδινό. Σε όποιο μαγαζί και να πήγαινα σίγουρα θα έπαιρνα πιταράκια και θα έκανα την σύγκριση με τα υπόλοιπα που είχα δοκιμάσει.
{{< /intro >}}

{{< alternatives >}}Κάνοντας αυτές τις συγκρίσεις κατέληξα στα καλύτερα, σε ένα πολύ γνωστό μαγαζί στον Αδάμαντα από όπου και πήρα την συνταγή. Μία δικιά μου μικρή παραλλαγή που θα ήθελα να σας προτείνω είναι αν δεν έχετε ή δεν θέλετε να προσθέσετε δυόσμο να βάλετε λίγη αποξηραμένη μέντα.
Όσο αναφορά το τυρί. Πρόκειται για ένα σκληρό τυρί από 100% γίδινο γάλα που έχει μία πικάντικη γεύση. Μπορείτε να φάτε και το εξωτερικό περίβλημα αλλά σαν πρώτη δοκιμή επιλέξτε να το αποφύγετε μιας και έχει αρκετά έντονη γεύση. Μπορείτε να το βρείτε σε πολύ γνωστό κατάστημα στην οδό Ευριπίδου στο κέντρο της Αθήνας. Πιστέψτε με αξίζει να το δοκιμάσετε. ΚΑΛΗ ΣΑΣ ΟΡΕΞΗ!
{{< /alternatives >}}

![Πιταράκια Μήλου](https://i.imgur.com/20m8lxQ.jpg "Πιταράκια Μήλου")

{{< recipestats 
    duration="2 ώρες"
    portions="20-22 πιταράκια"
>}}

{{< ingredients >}}
500gr αλεύρι για όλες τις χρήσεις + αρκετό για το άνοιγμα των φύλλων
1 πρέζα αλάτι
100mL ελαιόλαδο
1 ποτήρι χλιαρό νερό (250 ml)
350gr Μηλέικο σκληρό τυρί
1 μεσαίο κρεμμύδι
μαύρο πιπέρι
φρέσκος δυόσμος, ψιλοκομμένος (προαιρετικά)
1L ηλιέλαιο για το τηγάνισμα
{{< /ingredients >}}

{{< steps >}}
Βάζουμε το αλεύρι στο κάδο του mixer και κάνουμε μια λακουβίτσα στο κέντρο όπου ρίχνουμε το αλάτι και το ελαιόλαδο. Ανακατεύουμε με τον γάντζο σε δυνατή ταχύτητα.
Προσθέτουμε λίγο χλιαρό νερό και ανακατεύουμε ομογενοποιηθούν τα υλικά. Προσθέτουμε λίγο λίγο όλο το νερό. Θέλουμε να γίνει ένα αρκετά σφιχτό ζυμάρι για αυτό ίσως χρειαστεί να προσθέσουμε λίγο ακόμη αλεύρι.
Σκεπάζουμε το μπολ με διάφανη μεμβράνη και αφήνουμε τη ζύμη να ξεκουραστεί για μία ώρα. Δεν θα φουσκώσει αφού δεν έχει μαγιά.Τρίβουμε πρώτα το τυρί στον τρίφτη από την πλευρά με τις μεγάλες τρύπες.
Συνεχίζουμε τρίβοντας το κρεμμύδι. Στύβουμε λίγο το κρεμμύδι με τα χέρια μας να φύγουν τα υγρά του και το προσθέτουμε στο τυρί.
Προσθέτουμε πιπέρι και δυόσμο και ανακατεύουμε καλά.
Ανοίγουμε την ζύμη μας σε ένα μεγάλο φύλλο. Τα φύλλα δεν πρέπει να είναι πολύ χοντρά ή πολύ λεπτά. Όσο πιο λεπτά τα κάνουμε τόσο πιο πολλές φουσκάλες θα κάνουν κατά το τηγάνισμα.
Χρησιμοποιούμε κουπάτ ή ένα πιατελάκι 12 cm διάμετρο για να δώσουμε σχήμα στα πιταράκια.
Τοποθετούμε το πιατελάκι πάνω στο φύλλο και κόβουμε περιμετρικά με μαχαίρι. Επαναλαμβάνουμε σε όλο το φύλλο. Χρησιμοποιούμε κουπάτ ή ένα πιατελάκι 12 cm διάμετρο.
Αφαιρούμε την περιττή ζύμη περιμετρικά από τους κυκλικούς δίσκους και τη βάζουμε στο μπολ για να την ανοίξουμε σε νέο φύλλο.
Βάζουμε 1 κ. γλυκού από τη γέμιση σε καθένα από τα στρογγυλά κομμάτια ζύμης.
Βρέχουμε λίγο τις άκρες και κλείνουμε διπλώνοντας σε μισοφέγγαρα. Με το πιρούνι πιέζουμε περιμετρικά στην ένωση ώστε να δώσουμε ωραίο σχήμα.
Βάζουμε σε ένα τηγάνι το ηλιέλαιο να ζεσταθεί καλά σε μέτρια προς δυνατή φωτιά. Δεν τηγανίζουμε σε πολύ δυνατή φωτιά για να πάρουν ωραίο χρώμα και να ψηθούν σωστά τα πιταράκια μας.
Ρίχνουμε όσα πιταράκια χωράει χωρίς να παραγεμίσουμε το τηγάνι.
Τηγανίζουμε μέχρι να ροδίσουν και από τις δύο πλευρές.
Τα τοποθετούμε σε πιατέλα με απορροφητικό χαρτί.
{{< /steps >}}