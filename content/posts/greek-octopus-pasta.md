---
date: 2020-04-17
draft: false
image: https://i.imgur.com/BTwXLHR.jpg
title: "Χταποδομακαρονάδα"
type: post
categories:
- "Ψάρια & θαλασσινά"
- "Ζυμαρικά"
- "Συνταγές"
- "Ένα σκεύος"
---

{{< intro >}}
Πως να ξεκινήσει κανείς να λέει για μια μακαρονάδα με θαλασσινά; Βασικά τι να πει κανείς για ένα τέτοιο φαγητό! Το ό,τι είναι ιδανικό αν είσαι δίπλα στην θάλασσα το ξέρουμε όλοι! Αν πάλι είσαι σε κάποια πόλη, μακρυά της, σίγουρα μία τέτοια μακαρονάδα φέρνει καλοκαίρι στο τραπέζι και το μυαλό σου.
{{< /intro >}}

{{< alternatives >}}Αν πω ό,τι λατρεύω τα μακαρόνια θα γίνω ο ορισμός τις γραφικότητας αφού παίζει να το λέω σε σχεδόν κάθε συνταγή με ζυμαρικά. Το μόνο που θέλω να πω είναι ότι πρωτοέφτιαξα αυτή την συνταγή το 2017. Από εκείνη την περίοδο μέχρι σήμερα την έχω ξανακάνει μόλις 2 φορές και αυτό γιατί χρειάζεται ένα πραγματικά καλό χταπόδι για να την κάνεις. Έχει αναμονή και αρκετά υλικά για να την φτιάξει κανείς…κρίμα λοιπόν ο πρωταγωνιστής να είναι ένα «κακό» υλικό. Όμως και τις δύο φορές που την έκανα ήταν παραγγελία είτε για φίλους είτε για οικογένεια. Από τα τόσα φαγητά θέλανε αυτό. Άρα μάλλον τους έμεινε αξέχαστο. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα & 20 λεπτά"
    portions="7-8"
>}}

{{< ingredients >}} 
1,2 - 1,5 κιλά καθαρισμένο χταπόδι, κομμένο σε κομμάτια μήκους δύο δακτύλων
2 ξερά κρεμμύδια, χοντροκομμένα
2 καρότα, κομμένα σε κυβάκια
10 κ. σούπας ελαιόλαδο
1 1/2 κ. σούπας πελτέ ντομάτας
80mL ούζο
400gr τομάτα κονκασέ (1 συσκευασία)
200gr. χυμό ντομάτας (1/2 συσκυασία)
1,8 λίτρα ζωμό λαχανικών ή 2 κύβοι διαλυμένοι σε 1,8 λίτρα ζεστό νερό
3 μικρά φύλλα δάφνης
ξύσμα και χυμό από 1 λεμόνι
750gr. τριβελάκι ή πέννες (1 1/2 συσκευασία)
αλάτι
μαύρο πιπέρι
{{< /ingredients >}}

{{< steps >}}
Τοποθετούμε μία μεγάλη κατσαρόλα σε δυνατή φωτιά και προσθέτουμε 4 κ.σ. ελαιόλαδο, ρίχνουμε το κρεμμύδι, το καρότο και σοτάρουμε για 3-4 λεπτά.
Προσθέτουμε το χταπόδι στην κατσαρόλα και σοτάρουμε για περίπου 5 λεπτά ή μέχρι να πάρει ωραίο χρώμα και να βγάλει τα υγρά του.
Ρίχνουμε τον πελτέ ντομάτας μέσα στην κατσαρόλα και ανακατεύουμε καλά να σοταριστεί, να πάει παντού και να μην καεί και δώσει πικρή γεύση στο φαγητό μας.
Σβήνουμε με το ούζο και περιμένουμε να εξατμιστεί το αλκοόλ του.
Στη συνέχεια προσθέτουμε την τομάτα κονκασέ, τον χυμό ντομάτας, τον ζωμό λαχανικών  τα φύλλα δάφνης, το ξύσμα και τον χυμό από το λεμόνι, πιπέρι και ανακατεύουμε.
Χαμηλώνουμε την φωτιά στο μέτριο, καπακώνουμε ώστε να μην χαθούν τα υγρά του φαγητού και σιγοβράζουμε για 1 ώρα μέχρι να μαλακώσει το χταπόδι και τα λαχανικά.
Ρίχνουμε στην κατσαρόλα το τριβελάκι ή τις πέννες μαζί με λίγο αλάτι και με τις υπόλοιπες 6 κ.σ ελαιόλαδο και ανακατεύουμε σχεδόν συνέχεια για 10 λεπτά μέχρι να ρουφήξουν το ζουμί και να βράσουν τα μακαρόνια μας.
Σερβίρουμε αμέσως ώστε να μην παραμαλακώσουν τα μακαρόνια.
{{< /steps >}}