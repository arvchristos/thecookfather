---
date: 2021-06-03
draft: false
image: https://i.imgur.com/w6sndPH.jpg
title: "Καρυδόπιτα με χαρουπόμελο"
type: post
categories:
- "Γλυκά"
- "Συνταγές"
- "Cakes & Μπισκότα"
- "Vegetarian"
---

{{< intro >}}
Με αυτή την συνταγή τελείωνει και ο μαραθώνιος του χαρουπόμελου. Δεν έχετε παράπονο, νομίζω το τιμήσαμε με το παραπάνω. Φτιάξαμε σαλάτες, σάλτσες, αλμυρά πιάτα και κλείνουμε με μία από τις καλύτερες καρυδόπιτες που έχουμε φτιάξει ποτέ. Δεν είναι η καλύτερη γιατί έχει χαρούπι, αν και ξεκάθαρα την ανεβάζει, αλλά γιατί είναι πανεύκολη, με καθαρά ελληνικά υλικά και αποτελεί μία ωδή στη παράδοση. Σε όλα αυτά, έρχεται και δένει το χαρουπόμελο. 

Όλοι ξέρουμε με τι ταιριάζει αυτή η γλυκάρα! Με μία μεγάλη μπάλα παγωτό καϊμάκι. Πάρτε λοιπόν κατσαρόλες και κουτάλια και ξεκινάμε!
{{< /intro >}}

{{< alternatives >}}Δεν ξέρω τι να σας πω να αλλάξετε! Βασικά μην αλλάξετε τίποτα και θα με θυμηθείτε. Αυτό που πρέπει όμως να προσέξετε στο σιρόπι είναι να μην βάλετε πολύ από το λευκό μέρος της φλούδας διότι πικρίζει και θα χαλάσει την γεύση. Επίσης μπορείτε να βάλετε μέχρι και 800gr ζάχαρη, δηλαδή η αναλογία νερού-ζάχαρης να είναι 1:1 αλλά ήδη το γλυκό από μόνο του είναι γλυκό. Όχι σαν αυτά τα άγλυκα γλυκά που ντρέπονται για τον εαυτό τους. ΚΑΛΗ ΑΠΟΛΑΥΣΗ!
{{< /alternatives >}}

{{< recipestats 
    duration="3 ώρες & 15 λεπτά"
    portions="10-12 κομμάτια"
>}}

{{< ingredients >}} 
650gr ζάχαρη κρυσταλλική +200gr για την ζύμη
800mL νερό
1 μεγάλο ξυλάκι κανέλας
φλούδες από 1 λεμόνι, μόνο το κίτρινο μέρος
1 κ.σούπας χαρουπόμελο + 1 κ.σούπας ακόμα για την ζύμη
250gr βούτυρο, σε θερμοκρασία δωματίου + λίγο ακόμα για το άλλειμμα της φόρμας
1 κ.γλυκού εκχύλισμα βανίλιας
360gr σκληρό αλεύρι + λίγο ακόμα για το ταψί
4 μεγάλα αβγά
200gr καρύδια
1/2 κ.γλυκού γαρίφαλο σε σκόνη
1 κ.σούπας κανέλα σε σκόνη
1 κ.σούπας baking powder
1 πρέζα αλάτι
120mL γάλα, σε θερμοκρασία δωματίου
{{< /ingredients >}}

{{< steps >}}
Βάζουμε σε μία κατσαρόλα 650gr ζάχαρη, το νερό, το ξυλάκι κανέλα και τις φλούδες από το λεμόνι.
Μεταφέρουμε σε μέτρια φωτιά και αφήνουμε μέχρι να πάρει μια βράση και λιώσει η ζάχαρη.
Αφαιρούμε, προσθέτουμε 1 κ.σούπας χαρουπόμελο, ανακατεύουμε και αφήνουμε στην άκρη να κρυώσει καλά.
Προθερμαίνουμε τον φούρνο στους 170ο C στον αέρα.
Βάζουμε στον κάδο του mixer το βούτυρο, 200gr ζάχαρη, τo εκχύλισμα βανίλιας και χτυπάμε με το σύρμα σε δυνατή ταχύτητα, για 3-4 λεπτά μέχρι να αφρατέψει το μείγμα.
Προσθέτουμε ένα ένα τα αβγά και συνεχίζουμε να χτυπάμε. Περιμένουμε να απορροφηθεί το ένα αβγό για να προσθέσουμε το επόμενο. Καλό είναι να τα σπάμε πρώτα σε ένα bowl και μετά να τα ρίχνουμέ στο μείγμα διότι έτσι θα αποφύγουμε να πέσει κάποιο τσόφλι μέσα.
Αμέσως μετά τα αυγά ρίχνουμε 1 κ.σούπας χαρουπόμελο και συνεχίζουμε το ανακάτεμα.
Σε ένα πολυκόφτη ή Multi βάζουμε τα καρύδια, την σκόνη γαρύφαλο, την σκόνη κανέλας και χτυπάμε τόσο ώστε να πάρουν τα καρύδια το μέγεθος που θέλουμε να έχουν μέσα στην καρυδόπιτα. Δεν θέλουμε να τα κάνουμε σαν πούδρα διότι έτσι θα χαθούν στην πίτα. 
Μεταφέρουμε το μείγμα με τα καρύδια σε ένα μεγάλο bowl και προσθέτουμε το αλεύρι, το baking powder και το αλάτι. Ανακατεύουμε καλά να αναμειχθούν μεταξύ τους.
Ρίχνουμε στον κάδο του mixer το γάλα, το μείγμα με τα στέρεα υλικά και χτυπάμε για 10 δευτερόλεπτα ίσα ίσα να αναμειχθούν και να γίνουν μία ζύμη που δεν θα έχει σημεία με αλεύρι.
Βουτυρώνουμε και αλευρώνουμε ένα ταψί 26x33 cm και απλώνουμε το μείγμα μας. Ψήνουμε για 40-50 λεπτά ή μέχρι το γλυκό μας να έχει ψηθεί μέχρι μέσα και να έχει πάρει ωραίο καφετί χρώμα από πάνω.
Αφαιρούμε από τον φούρνο και περιχύνουμε αμέσως με το κρύο σιρόπι. Μην φοβηθείτε την ποσότητα του σιροπιού διότι θα το πιεί όλο.
Αφήνουμε τουλάχιστον 1 ώρα να απορροφηθεί όλο το σιρόπι και σερβίρουμε.
{{< /steps >}}