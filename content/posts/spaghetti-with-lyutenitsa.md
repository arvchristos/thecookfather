---
date: 2020-04-06
draft: false
image: https://i.imgur.com/6eC9ytI.jpg
title: "Spaghetti με σάλτσα κόκκινης πιπεριάς"
type: post
categories:
- "Ζυμαρικά"
- "Συνταγές"
- "Vegetarian"
- "Διεθνής κουζίνα"
- "Βουλγαρία"
- "Ένα σκεύος"
- "Σάλτσες & Μαρινάδες"
---

{{< intro >}}
Η σάλτσα αυτή δεν μας ήρθε ουρανοκατέβατη. Είναι μία λίγο πιο light και πιο «ελληνική» εκδοχή μίας υπέροχης βουλγάρικης συνταγής με το όνομα Lyutenitsa. Πιο ελληνική εκδοχή αφού χρησιμοποιήσαμε πιπεριές Φλωρίνης. Οι αλλαγές που κάναμε από την κλασσική δεν είναι πάρα πολλές . Απλά μιας και την προορίζαμε για μακαρόνια και όχι ως spread σε ψωμί, όπως και συνηθίζεται να σερβίρεται στην γειτονική χώρα, προσθέσαμε νερό ώστε να βράσει λίγο παραπάνω και να είναι πιο ρευστή, δεν βάλαμε καθόλου σκόρδο καθώς και ζάχαρη. Άρα τι έχουμε εδώ; Μία σάλτσα που δεν έχει καθόλου λάδι, καθόλου πρόσθετη ζάχαρη, αυστηρά χορτοφαγική  και με ελάχιστες θερμίδες.
{{< /intro >}}

{{< alternatives >}}Η διαδικασία για να την φτιάξετε είναι λίγο μπελαλίδικη είναι η αλήθεια. Αυτό συμβαίνει γιατί όλα τα υλικά, το καθένα με τον τρόπο του βέβαια, πρέπει να καραμελώσουν για να βγάλουν τα σάκχαρα τους και μετά να μπλεχτούν ώστε να έχουμε αυτή την σάλτσα που πραγματικά μοσχοβολάει πιπεριά και δεν μπορεί κανείς να πιστέψει ότι δεν χρειάζεται σταγόνα ελαιόλαδο! Η συνταγή που σας δίνω φτάνει για ένα μεγάλο βάζο οπότε θα σας περισσέψει και για επόμενα μαγειρέματα! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="2 ώρες"
    portions="4 μερίδες"
>}}

{{< ingredients >}} 
1 kg κόκκινες πιπεριές
1/2 πράσινη καυτερή πιπεριά
500gr ώριμες ντομάτες
1 μικρή τσακώνικη μελιτζάνα
1 μικρό καρότο, κομμένο σε λεπτές ροδέλες
1 μικρό κρεμμύδι, ψιλοκομμένο
2 κ. σούπας νερό + 50 ml για την σάλτσα
αλάτι
μαύρο πιπέρι
καπνιστή πάπρικα
1 κλωνάρι δενδρολίβανο
2-3 φύλλα φασκόμηλο
750gr spaghetti (1 1/2 συσκευασία)
{{< /ingredients >}}

{{< steps >}} 
Βάζουμε τον φούρνο στους 250°C να ζεσταθεί καλά.
Σε ένα μεγάλο ταψί με λαδόκολλα ρίχνουμε τις πιπεριές και την μελιτζάνα. Ψήνουμε για 40-45 λεπτά, γυρνώντας στα μισά του χρόνου ή όταν πάρει χρώμα η κάθε πλευρά.
Όταν είναι έτοιμες βγάζουμε από τον φούρνο και σκεπάζουμε το ταψί με αλουμινόχαρτο ώστε να μην κρυώσουν τα λαχανικά και γίνει δύσκολο να βγάλουμε την φλούδα. Αφήνουμε 5 λεπτά ίσα ίσα να μπορούμε να τις πιάσουμε χωρίς να καούμε και ξεφλουδίζουμε.
Σε ένα μικρό κατσαρολάκι ρίχνουμε το νερό με το ψιλοκομμένο κρεμμύδι και το αχνίζουμε σε δυνατή φωτιά μέχρι να μαλακώσει.
Πολτοποιούμε σε ένα blender τις ντομάτες.
Προσθέτουμε τις πολτοποιημένες ντομάτες στο κατσαρολάκι με το κρεμμύδι  μαζί με τα καρότα και τα 50 mL νερό και βράζουμε σε μέτρια προς δυνατή φωτιά μέχρι να μαλακώσουν τα καρότα.
Ρίχνουμε στο blender την σάλτσα που έχουμε φτιάξει καθώς και τις πιπεριές με την μελιτζάνα. Πολτοποιούμε μέχρι να ομογενοποιηθεί το μείγμα και το γυρνάμε πίσω στην κατσαρόλα. Προσθέτουμε αλάτι, πιπέρι, πάπρικα, το κλωνάρι δενδρολίβανου, το φασκόμηλο και βράζουμε σε μέτρια προς δυνατή φωτιά μέχρι να δέσει η σάλτσα.
Βράζουμε τα ζυμαρικά σε μπόλικο, αλατισμένο νερό στον χρόνο που αναγράφεται στην συσκευασία και σερβίρουμε.
{{< /steps >}}