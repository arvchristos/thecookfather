---
date: 2020-07-13
draft: false
image: https://i.imgur.com/ACJjEUG.jpg
title: "Κρέπες"
type: post
categories:
- "Ζύμες"
- "Συνταγές"
- "Vegetarian"
- "Διεθνής κουζίνα"
- "Γαλλία"
- "Ένα σκεύος"
---

{{< intro >}}
Πόσα βράδια, όταν πιάνουν αυτές οι πείνες των μεγάλων ωρών, έχετε σκεφτεί να παραγγείλετε μία κρέπα;;;!!!. Ή είστε έξω, θέλετε ένα γλυκό και περνάτε έξω από μία κρεπερί;;;!!! Βέβαια η καλύτερη στιγμή είναι αυτά τα κυριακάτικα πρωινά, μετά από μία δύσκολη βδομάδα και ένα χαλαρωτικό Σάββατο, που νιώθετε ότι το πρωινό σας πρέπει να είναι κάτι διαφορετικό, γρήγορο αλλά και εντυπωσιακό.Η απάντηση είναι αμέσως κρέπες! Όπως καταλάβατε γλυκιά ή αλμυρή δεν έχει σημασία! Δεν χρειάζεται καν να μπουν στον φούρνο. Το μόνο που χρειάζονται; Ένα τηγάνι!

Εγώ είμαι θαυμαστής της αλμυρής κρέπας. Εννοείται όμως πως μιας και ο καλός ο μύλος όλα τα αλέθει (όπως λέει και ο σοφός λαός βεβαίως βεβαίως) ποτέ δεν έχω πει όχι σε μία γλυκιά. Το φανταστικό με τις κρέπες είναι πως μπορείς να την συνδυάσεις πραγματικά με ό,τι έχετε στο ψυγείο χωρίς πολλά έξοδα και φανφάρες.
{{< /intro >}}

{{< alternatives >}}Οι καλύτερες κρέπες γίνονται πάντα την επόμενη μέρα για αυτό και αν έχετε χρόνο αφήστε το μείγμα στο ψυγείο μέχρι και 12 ώρες. Στην περίπτωση που θέλετε μόνο γλυκιές κρέπες στο μείγμα προσθέστε και λίγο εκχύλισμα βανίλιας για ωραιότερο άρωμα. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="30 λεπτά"
    portions="10-12 κρέπες"
>}}

{{< ingredients >}} 
500mL γάλα 3,5% λιπαρά 
4 αυγά 
50mL ηλιέλαιο + λίγο για το άλειμμα του τηγανιού 
2 μεγάλες πρέζες ζάχαρη 
1 πρέζα αλάτι 
280γρgr αλεύρι για όλες τις χρήσεις
{{< /ingredients >}}

{{< steps >}}
Σε ένα bowl ανακατεύουμε πολύ καλά όλα τα υλικά εκτός του αλευριού.
Μόλις ομογενοποιηθεί το μείγμα προσθέτουμε το αλεύρι και ανακατεύουμε για τουλάχιστον 5 λεπτά πολύ καλά ώστε να ομογενοποιηθεί το μείγμα και να διαλυθeί το αλεύρι. Αν έχουμε χρόνο αφήνουμε στο ψυγείο εώς και 12 ώρες.
Με ένα πινέλο λαδώνουμε ένα τηγάνι και το βάζουμε να κάψει σε μέτρια προς δυνατή φωτιά.
Μόλις κάψει, με μια βαθιά κουτάλα προσθέτουμε λίγο από το μείγμα ίσα ίσα να καλύψει τον πάτο του τηγανιού.
Όταν είναι έτοιμες από την μία πλευρά θα αρχίσουν να ξεκολλάνε από το τηγάνι. Γυρίζουμε να ψηθεί και από την άλλη πλευρά. Αν δείτε πως παίρνουν πολύ γρήγορα προσαρμόζουμε την φωτιά. Συνεχίζουμε μέχρι να τελειώσει το μείγμα μας.
{{< /steps >}}