---
date: 2021-10-10
draft: false
image: https://i.imgur.com/zViKAI0.jpg
title: "Πατάτες στον φούρνο με μαγιονέζα"
type: post
categories:
- "Λαχανικά"
- "Συνταγές"
- "Vegetarian"
- "Ένα σκεύος"
---

{{< intro >}}
Νομίζω ότι αυτές οι πατάτες αποτελούν το όνειρο κάθε ανθρώπου που προσέχει την διατροφή του. Σκεφτείτε το λίγο...είναι πατάτες φούρνου, με λίγο ελαιόλαδο, λίγη μαγιονέζα και μοιάζουν με τηγανητές. Έχουν πολύ λιγότερο λάδι, πολύ λιγότερο κόπο να φτιαχτούν και στο τέλος πολύ λιγότερες θερμίδες. Οπότε νομίζω ότι μοιάζει με win-win situation.

Μην φοβηθείτε καθόλου την μαγιονέζα. Ξέρω πως ακούγεται κάπως κουφό να αλείψεις τις πατάτες με μαγιονέζα και να τις ψήσεις αλλά σας υπόσχομαι ότι δεν θα μυρίσει αυγο το σπίτι. Απλά προσπαθήστε να διαλέξετε κάποια καλή μαγιονέζα, αν βέβαια δεν φτιάχνετε την δική σας. Η ιδέα ήρθε από κάτι sandwich που όταν τα ψήνουν τα αλείφουν απ'έξω με μαγιονέζα. Αυτό έχει ως αποτέλεσμα να κάνουν τέλεια, καστανή κρούστα. Οπότε γιατί όχι και στις πατάτες φούρνου! Έπειτα, είδα μία οικογενειακή φίλη που έφτιαχνε κάτι παρόμοιο και έτσι είπα να τις δοκιμάσω και να κάνω την δική μου εκδοχή.
{{< /intro >}}

![Πατάτες στον φούρνο με μαγιονέζα](https://i.imgur.com/ygRvEyj.jpg "Πατάτες στον φούρνο με μαγιονέζα")

{{< alternatives >}} Όπως σας είπα και παραπάνω διαλέξτε μία καλή μαγιονέζα που να μην σας μυρίζει αυγό. Νομίζω ότι αυτή είναι και η πιο σημαντική συμβουλή διότι πραγματικά μπορέι να σας χαλάσει το φαγητό. Σχετικά με τα μπαχαρικά, μπορείτε να βάλετε ό,τι σας κάνει κέφι. Εγώ έβαλα καπνιστή πάπρικα γιατί είμαι μεγάλος λάτρης και δοκίμασα και ένα μπαχαρικό που ως τώρα δεν το είχα ξαναχρησιμοποιήσει, το garam masala. Τους πήγαινε τρομερά πολύ και έδινε ένα εξαιρετικο ινδικό άρωμα. Αντι αυτού μπορείτε άνετα να βάλετε ρίγανη, θυμάρι ή κάτι άλλο. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="50 λεπτά"
    portions="3"
>}}

{{< ingredients >}} 
6 μεσαίες πατάτες, καθαρισμένες και κομμένες σε μπαστουνάκια
3 κ. σούπας ελαιόλαδο 
garam masala
καπνιστή πάπρικα
αλάτι 
2 κ. γλυκού μαγιονέζα
{{< /ingredients >}}

{{< steps >}}
Προθερμαίνουμε τον φούρνο στους 200ºC στον αέρα.
Στρώνουμε ένα ταψι με λαδόκολλα. Ρίχνουμε μέσα τις κομμένες πατάτες. Αν τις είχαμε σε νερό, τις σκουπίζουμε καλά πρώτα. Όσο περισσότερο νερό έχουν, τόσο λιγότερο τραγανές θα βγούν.
Στο ταψί ρίχνουμε το ελαιόλαδο, το garam masala, την καπνιστή πάπρικα και αλάτι. Ανακατεουύμε καλά ώστε όλα τα υλικά να πάνε παντού.
Προσθέτουμε την μαγιονέζα και συνεχίζουμε το ανακάτεμα.
Απλώνουμε τις πατάτες στο ταψί ώστε να είναι όσο γίνεται σε μία στρώση.
Ψήνουμε για 40 λεπτά ή μέχρι να ψηθούν οι πατάτες. Αυτό εξαρτάται τόσο από το μέγεθος που τις έχουμε κόψει όσο και από το πόσο δυνατός είναι ο φούρνος σας. Ανακατεύουμε ανά τακτα χρονικά διαστήματα ώστε να ψηθούν από όλες τις πλευρές. Στα 30 λεπτά δοκιμάζουμε. Αν είναι έτοιμες γυρνάμε τον φούρνο στο grill ώστε να πάρουν χρώμα. Με αυτό τον τρόπο οι πατάτες μας θα βγουν μαλακές μέσα και σχετικά τραγανές απ'εξω. Αν τις θέλουμε πολύ τραγανές ψήνουμε από την αρχή στις αντιστάσεις αλλά προσέχουμε μην πάρουν πολύ χρώμα και καούν.
Σερβίρουμε αμέσως μαζί με πίτες για σουβλάκια, μαγιονέζα και ψητά λαχανικά.
{{< /steps >}}