---
date: 2023-03-12
draft: false
image: https://i.imgur.com/AdYSpWJ.jpg
title: "Caesar's Fried Chicken Burger"
type: post
categories:
- "Κρέας"
- "Συνταγές"
- "Snack & sandwich"
---

{{< intro >}}
Η ιδέα ήρθε από ένα φανταστικό burger που δοκιμάσαμε σε ένα πολύ γνωστό μπερδεράδικο των δυτικών προαστίων. Ήταν ένα burger με τα συστατικά που είχε μέσα μία Caesar's. Θα δώσω τα συγχαρητήρια μου στον εμπνευστή της ιδέας διότι είναι πεντανόστιμο και ελπίζω να το έχει για πολύ καιρό ακόμα στο menu του. Πραγματικά άχαστο! Δεν γίνεται να αποτύχει το κοτόπουλο πανέ, μαζί με bacon, μαγιονέζα και παρμεζάνα!

Εμείς κάναμε την δική μας εκδοχή για το burger αυτό, με deep fried κοτόπουλο που έχει μαριναριστεί σε ξινόγαλα και έχει παναριστεί σε ένα μείγμα πολλών μπαχαρικών ώστε να θυμίζει το κοτόπουλο από τα KFC. Νομίζω ότι η προσπάθεια βγήκε φανταστική και αξίζει την ταλαιπωρία! 
{{< /intro >}}

{{< alternatives >}} Όπως έχουμε πει πολλές φορές μέσα από αυτό το site, μπορείτε να κάνετε ό,τι θέλετε στις συνταγές που σας δίνουμε, αρκεί στο τέλος να ευχαριστηθείτε το αποτέλεσμα. Μπορείτε να βάλετε άλλα μπαχαρικά ή σε άλλες αναλογίες και εννοείται πως μπορείτε να κάνετε τον δικό σας συνδυασμό στο burger. Αυτό που δεν πρέπει να παραλείψετε είναι η διαδικασία με το μαρινάρισμα του κοτόπουλου συο ξινόγαλα. Μαλακώνει πολύ το κοτόπουλο και το κρατάει και πολύ ζουμερό ταυτόχρονα. ΚΑΛΗ ΑΠΟΛΑΥΣΗ!
{{< /alternatives >}}

![Caesar's Fried Chicken Burger](https://i.imgur.com/6k1NN2P.jpg "Caesar's Fried Chicken Burger")

{{< recipestats 
    duration="28 ώρες"
    portions="12"
>}}

{{< ingredients >}}
6 φιλέτα στήθος κοτόπουλο, κομμένο σε λεπτές λωρίδες
500mL ξινόγαλαc
750gr αλεύρι για όλες τις χρήσεις
3/4 κ.γλυκού πιπέρι καγιέν
2 1/2 κ.σούπας καπνιστή πάπρικα
1 1/2 κ.γλυκού μουστάρδα σε σκόμη
2 κ.γλυκού αποξηραμένη ρίγανη 
1 κ.γλυκού κρεμμύδι σε σκόνη
1 1/2 κ.γλυκού σκόρδο σε σκόνη
2 κ.σούπας αλάτι
1 κ.γλυκού μαύρο πιπέρι
1 κ.γλυκού αποξηραμένο θυμάτι
1 κ.γλυκού αποξηραμένος βασιλικός
ηλιέλαιο, για το τηγάνισμα
ψωμάκια brioche για burger
μαγιονέζα
12 φέτες bacon, ψημένες στο τηγάνι ή τον φούρνο
παρμεζάνα, κομμένη σε φλοίδες
φύλλα μαρουλιού
φρέσκια ρόκα
ντομάτα, κομμένη σε ροδέλες 
{{< /ingredients >}}

{{< steps >}}
Ρίχνουμε το κοτόπουλο μαζί με το ξινόγαλα σε ένα μεγάλο bowl, ανακατεύουμε ελαφρά και αφήνουμε στο ψυγείο για τουλάχιστον 12 ώρες. Ιδανικά μπορούμε να αφήσουμε μέχρι μία ολόκληρη μέρα.
Μόλς έρθει η ώρα του μαγειρέματος, σε ένα bowl ρίχνουμε το αλεύρι μαζί με όλα τα μπαχαρικά και το αλάτι. Ανακατεύουμε πολύ καλά προκειμένου να πάνε παντού τα μπαχαρικά.
Ξεκινάμε βάζοντας ένα μεγάλο τηγάνι γεμάτο με ηλιέλαιο να ζεσταίνεται. Θέλουμε η θερμοκρασία να φτάσει τους 165ºC.
Στη συνέχεια βγάζουμε σε δόσεις τις λωρίδες κοτόπουλο από το ξινόγαλα και τις τοποθετούμε μέσα στο αρωματικά αλεύρι και με το χέρι μας πατάμε δυνατά, να δημιουργήσουμε γρομπαλάκια και παναριστούν όλα τα κομμάτια καλά.
Τοποθετούμε τα κομμάτια κοτόπουλο σε δόσεις απευθείας μέσα στο ζεστό λάδι και τηγανίζουμε για 7-8 λεπτά και μέχρι να φτάσει η εσωτερική θερμοκρασία στους 75ºC.
Μόλις το κοτόπουλο είναι έτοιμο, αφαιρούμε από το τηγάνι κι τοποθετούμε σε απορροφητικό χαρτί να τραβήξει τα περιττά λάδια. Προσέχουμε να μην το αφήσουμε πολύ ώρα, γιατί θα μαλακώσει η κρουστα. Συνεχίζουμε την ίδια διαδικασία και για το υπόλοιπο κοτόπουλο. Αν το λάδι αρχίζει να μαυρίζει έντονα, το αντικαθιστούμε με καινούργιο διότι θα πικρίσει το φαγητό. Επιπλέον, επειδή το λάδι εξατμίζεται κατά το μαγείρεμα, κάθε φορά που επαναλαμβάνουμε την διαδικασία, συμπληρώνουμε λίγο ακόμα.
Για το burger, αλείφουμε τα ψωμάκια με μπόλικη μαγιονέζα και βάζουμε αρχικά την ρόκα, από πάνω πολλά κομμάτια κοτόπουλο, φλοίδες παρμεζάνας, μία φέτα bacon κομμένη στην μέση και τέλος μία φέτα ντομάτα.
{{< /steps >}}