---
date: 2021-12-07
draft: false
image: https://i.imgur.com/GVL5bzl.jpg
title: "Vegetarian Carbonara"
type: post
categories:
- "Ζυμαρικά"
- "Ένα σκεύος"
- "Συνταγές"
- "Vegetarian"
---

{{< intro >}}
Carbonara...αχ carbonara! Εδώ στην Ελλάδα την φοβόμαστε λιγάκι διότι φοβόμαστε την όλη ιδέα με τα αυγά και αν αυτά ψήνονται ή όχι. Για αυτό και έχουμε κάνει αυτή την "ελληνική" καρμπονάρα με την κρέμα γάλακτος. Αλλά παιδιά καρμπονάρα είναι μόνο μία. Αυτή με τα αυγουλάκια και το μπόλικο πιπέρι! Πάμε να μάθουμε όμως λίγη ιστορία.

Η carbonara μάλλον προέρχεται από την περιοχή του Lazio. Είναι η εξέλιξη μίας άλλης ιταλικής μακαρονάδας, της pasta cacio e uova (δηλαδή ζυμαρικά με πιπέρι και αυγό) που χρονολογείται πριν το 1839 (τότε βρέθηκε η πρώτη καταγεγγραμένη συνταγή αυτης της μακαρονάδας). Αυτό που αποτελέι μεγάλο μύθο είναι το όνομα της. Καταρχάς carbonaro στα ιταλικά είναι ο ανθρακωρύχος. Άρα η λογική λέει ότι το έφτιαχναν ως ένα γρήγορο γεύμα, με απλά υλικά, οι ανθρακωρύχοι στα διαλείμματα τους. Πολλές θερμίδες ίσον πολύ ενέργεια πράγμα που χρειάζεται σε μία τέτοια δουλειά. Άλλοι, την συνδέουν με την πρώιμη μακαρονάδα που σας ανέφερα παραπάνω. Συγκεκριμένα υποστηρίζουν ότι αυτή η μακαρονάδα είναι ένας φόρος τιμής στους Carbonari, μία μυστική επαναστατική ομάδα που έδρασε στην Ιταλία το 1800-1830. Βέβαια, όπως συμβαίνει με τα περισσότερα ιταλικά πιάτα, μάλλον η προέλευση της είναι από την Ρώμη και από το εστιατόριο La Carbonara. Αν με ρωτάτε, εγώ διαλέγω την εκδοχή με τους ανθρακορύχους. 
{{< /intro >}}

{{< alternatives >}}
Εμείς κάναμε μία vegetarian εκδοχή με βάση τα υλικά που είχαμε στο ψυγείο μας. Οπότε εκ των πραγμάτων δεν μιλάμε για την κλασσική συνταγή. Αντί για guanciale ή καπνιστό bacon, σοτάραμε σε βούτυρο πιπεριές και κρεμμύδια. Το βούτυρο είναι απαραίτητο διότι αντικαθιστα τα λιπαρά που θα μας έδινε το κρέας. Επίσης, υπάρχει γενικά πολύς λόγος γύρω από το πιό τυρί είναι το κατάλληλο. Κάποιοι χρησιμοποιούν pecorino, κάποιοι παρμεζάνα και κάποιοι ένα μείγμα. Παιδιά βάλτε ό,τι θέλετε! Ακόμα και γραβιέρα να έχετε, βάλτε την, σίγουρα δεν θα βγεί κάτι άνοστο. Τέλος, θέλω να τονίσω το εξής...αυτός ο φόβος με το αν παστεριώνονται τα αυγά ή όχι είναι απλά σαχλός διότι μιλάμε ότι οι θερμοκρασίες του φαγητού είναι περίπου 90°C. Σκεφτείτε ότι το αυγό παστεριώνεται στους 60°C. Οπότε ακολουθήστε βήμα προς βήμα την συνταγή και θα φάτε κάτι μαγικό. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="20 λεπτά"
    portions="3"
>}}

{{< ingredients >}} 
50gr βούτυρο
140gr κόκκινη πιπερια (1 μεγάλη πιπεριά), κομμένη σε λωρίδες
110gr κρεμμύδι (1 μέτριο κρεμμύδι), κομμένο σε φέτες
1 αυγό, σε θερμοκρασία δωματίου
4 κρόκοι, σε θερμοκρασία δωματίου
100gr τριμμένη παρμεζάνα
μαύρο πιπέρι
αλάτι
500gr spaghetti
{{< /ingredients >}}

{{< steps >}}
Σε μία κατσαρόλα με νερό που βράζει προσθέτουμε αλάτι, τα σπαγγέτι και βράζουμε 2 λεπτά λιγότερο από τις οδηγίες της συσκευασίας.
Τοποθετούμε ένα τηγάνι στη φωτιά να κάψει και ρίχνουμε το βούτυο.
Μόλις λιώσει ρίχνουμε τα λαχανικά μαζί με λίγο αλατοπίπερο και σοτάρουμε μέχρι να μαλακώσουν.
Σε ένα bowl βάζουμε το αυγό, τους κρόκους, μπόλικο μαύρο πιπέρι, λίγο αλάτι και χτυπάμε καλά με ένα σύρμα χειρός.
Στο bowl με τα αυγά ρίχνουμε πολύ σιγά 2 κουτάλες τις σούπας από το νερό που βράζουν τα μακαρόνια. Αυτό το κάνουμε με προσοχή διότι αν το ρίξουμε απότομα θα ψηθεί το αυγό και θα γίνει ομελέτα. Στόχος είναι να ανεβάσουμε πολύ σταδιακά την θερμοκρασία του μέιγματος.
Ρίχνουμε τα ζυμαρικά κατευθείαν από την κατσαρόλα στο τηγάνι με τα λαχανικά που μαγειρεύονται μαζι με μία κουτάλα της σούπας από το νερό που βράσαμε τα μακαρόνια και ανακατεύουμε. Αφήνουμε να μαγειρευτούν για 1 λεπτό ακόμα ανακατεύοντας συνέχεια.
Αφαιρούμε από τη φωτιά και μεταφέρουμε σε ένα bowl. Προσθέτουμε μέσα πρώτα την παρμεζάνα και μετά το μείγμα με τα αυγά και ανακατεύουμε για 1-2 λεπτά με δύο κουτάλες για να παστεριωθούν τα αυγά από τα καυτά μακαρόνια. 
Σερβίρουμε αμέσως με πιπέρι και τριμμένη παρμεζάνα
{{< /steps >}}