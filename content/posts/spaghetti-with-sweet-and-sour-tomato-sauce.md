---
date: 2020-04-09
draft: false
image: https://i.imgur.com/XeBUNYy.jpg
title: "Σπαγγέτι με γλυκόξινη σάλτσα ντομάτας"
type: post
categories:
- "Ζυμαρικά"
- "Συνταγές"
- "Ένα σκεύος"
- "Σάλτσες & Μαρινάδες"
- "Vegetarian"
---

{{< intro >}}
Όταν σκεφτόμαστε καλοκαίρι και φαγητό σίγουρα θα μας έρθει στο μυαλό χωριάτικη, γεμιστά, φρέσκες κόκκινες σάλτσες ζυμαρικών. Δηλαδή θα σκεφτούμε τι άλλο….την ντομάτα! Η αλήθεια είναι ότι διανύει την καλύτερη περίοδο της. Γλυκιά, ζουμερή και γεμάτη νοστιμιά. Οπότε μαζί της διανύουμε και εμείς οι μακαρονάδες την καλύτερη περίοδο μας. Διότι, επιτέλους ήρθε η ώρα να φτιάξουμε μία σάλτσα με τις πιο φρέσκες! Μιλώντας όμως για τον εαυτό μου θα σας πω ότι έχω βαρεθεί την κλασσική σάλτσα ντομάτας που την βρίσκεις παντού. Έτσι, έφτιαξα κάτι λίγο πιο ιδιαίτερο που ναι μεν είναι βασισμένο στις κλασσικές αξίες της σάλτσας που ξέρουμε αλλά έχει μία πιο γλυκόξινη γεύση με το ξύδι και το σκόρδο να κυριαρχούν. Οι αλλαγές-παραλλαγές που μπορεί κανείς να κάνει πάρα πολλές. 
{{< /intro >}}

{{< alternatives >}}Μπορείτε να βάλετε περισσότερο ξύδι αν πραγματικά αγαπάτε την έντονη ξινή γεύση ή μπούκοβο αν θέλετε μία έντονη πικάντικη γεύση, που όμως σημαίνει ότι θα πρέπει να βάλετε και λίγο παραπάνω μέλι για να ισορροπήσει η σάλτσα Αντί για φρέσκο βασιλικό, που ξέρω ότι πολλοί δεν έχετε σπίτι σας, μπορείτε να βάλετε δάφνη αποξηραμένη ή αποξηραμένο βασιλικό αλλά η γεύση σίγουρα δεν θα είναι η ίδια. Αν δεν έχετε πορτοκαλί πιπεριές μπορείτε να χρησιμοποιήσετε κλασσικές κόκκινες ή κίτρινες ΟΧΙ ΟΜΩΣ πράσινες μίας και η γεύση τους είναι πιο ήπια και δεν θα προσδώσει τίποτα σε γεύση. Γενικά αυτοσχεδιάστε εγώ απλά σας δίνω την ιδέα για μία σάλτσα ντομάτας διαφορετική από τις συνηθισμένες! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα & 10 λεπτά"
    portions="6 μερίδες"
>}}

{{< ingredients >}} 
1kg ώριμες ντομάτες
2 μεγάλες πορτοκαλί πιπεριές
1 μεγάλο κρεμμύδι
2 μεγάλες σκελίδες σκόρδο
50gr ξίδι από κόκκινο κρασί
40gr μέλι (1 1/2 κ σούπας)
20gr μουστάρδα (1 κ. σούπας)
3-4 μεγάλα φύλλα βασιλικού, ψιλοκομμένα
μαύρο πιπέρι
αλάτι
1/2 κ. γλυκού τριμμένο μοσχοκάρυδο
1kg σπαγγέτι (2 συσκευασίες)
{{< /ingredients >}}

{{< steps >}}
Χοντροκόβουμε τις ντομάτες, το κρεμμύδι, τις πιπεριές και το σκόρδο. Ρίχνουμε τα λαχανικά σε μεγάλο πολυκόφτη ή blender και τα χτυπάμε μέχρι να γίνει μία παχύρρευστη σάλτσα που θα έχει ακόμα μικρά κομμάτια των λαχανικών.
Βάζω το μείγμα σε μία μεσαίου μεγέθους κατσαρόλα και προσθέτουμε το ξίδι. Βάζουμε την κατσαρόλα σε δυνατή φωτιά μέχρι να αρχίσει να βράζει.
Μόλις αρχίσει να βράζει χαμηλώνουμε την φωτιά σε μέτρια και μαγειρεύουμε για περίπου 35 λεπτά μέχρι να αρχίσει να δένει η σάλτσα, ανακατεύοντας ανά τακτά χρονικά διαστήματα ώστε να μην κολλήσει.
Σε ένα μικρό bowl ανακατεύουμε το μέλι με τη μουστάρδα.\
Προσθέτουμε το μείγμα μελιού, αλάτι, πιπέρι, το φρέσκο βασιλικό και το μοσχοκάρυδο και συνεχίζουμε το βράσιμο για περίπου άλλα 10 λεπτά μέχρι να είναι έτοιμη.
Αν θέλουμε πιο λεία υφή στην σάλτσα μόλις βράσει ξαναρίχνουμε το μείγμα στο blender και χτυπάμε μέχρι να φτάσουμε στην υφή που θέλουμε.
Βράζουμε τα σπαγγέτι σε μπόλικο, αλατισμένο νερό σύμφωνα με τον χρόνο που αναγράφεται στην συσκευασία και σερβίρουμε με τριμμένη ξηρή μυζήθρα.
{{< /steps >}}