---
date: 2021-11-21
draft: false
image: https://i.imgur.com/zNwJoDd.jpg
title: "Μακαρονάκι από φάβα με χταπόδι & καλαμαράκια"
type: post
categories:
- "Ψάρια & θαλασσινά"
- "Ζυμαρικά"
- "Συνταγές"
---

{{< intro >}}
Όταν πάω διακοπές σε κάποιο μέρος μου αρέσει πολύ να αγοράζω προϊόντα που παράγονται εκεί, από μικρούς παραγωγούς, και να τα δοκιμάζω όταν γυρίζω πίσω στην Αθήνα. Αυτό το κάνω εδώ και 4-5 χρόνια τώρα. Είναι κάτι σαν σουβενίρ για μένα. Φέτος πήγα στην Σύρο. Φανταστικό νησί, που αν και είναι στις Κυκλάδες δεν τις θυμίζει καθόλου. Ίσα ίσα που αν μου έδειχνε κάποιος φωτογραφία της Ερμούπολης θα έλεγα ότι είναι ξεκάθαρα η Κέρκυρα. 

Εκεί, βρήκα ένα φανταστικό (και μάλλον αρκετα γνωστό) ας το πουμε delicatessen, τον Πρέκα. Τρελή φάση σας λέω! Δικά τους γλυκά του κουταλιού, μαρμελάδες, αλλαντικά και άλλα πολλά. Εγώ όμως έχω ένα μεγάλο "βίτσιο¨ με τα ζυμαρικά. Μόλις βλέπω χειροποίητα ζυμαρικά γυρίζει το μάτι μου. Οπότε και πήρα ότι πιό κουφό βρήκα και δεν έχω ξαναδοκιμάσει. Σας απειλώ...θα σας τα παρουσιάσω όλα και θα ξεκινήσω με τα ζυμαρικά από φάβα. 3 λεπτά βράσιμο για να φας ότι πιό ωραία παράξενο έχεις δοκιμάσει. Κάθε μπουκιά ήταν σαν φάβα σε συμπαγής μορφή. Οριακά που δεν ήθελε λαδάκι και κρεμμύδι!

Ως γνωστόν η φάβα με τι πάει πολυ? Με θαλασσινά. Άρα και τα ζυμαρικά από φάβα με τι πάνε πολύ? Ναι, ταιριάζουν με τα θαλασσινά. Κάπως έτσι προέκυψε και η συνταγή που θα σας δώσω σήμερα. Δεν κρύβομαι, είναι πραγματικά ιδιαίτερη αλλά νομίζω ότι θα φάτε κάτι που δεν το έχετε ξαναδοκιμάσει.
{{< /intro >}}

{{< alternatives >}} Προφανώς και βάζετε ότι θαλασσινά θέλετε. Άνετα παίζουν γαρίδες και μύδια για παράδειγμα. Απλά κάθε θαλασσινό θέλει τον δικό του τρόπο μαγειρέματος και τον δικό του χρόνο. Αυτό το αφήνω πάνω σας! Επίσης θα ήθελα να δώσω και μία μικρή συμβουλή...ένα tip δηλαδή. Πάρτε 6-7 καλαμαράκια παραπάνω και πριν αρχίσετε το μαγείρεμα, ρίξτε τους λίγο αλάτι, αλευρώστε τα και τηγανιστε σε λάδι (το λάδι να έχει φτάσει 180-185°C) για 1 λεπτό. Φοβερό μεζεδάκι μαζί με το ούζο που θα χρειαστείτε στην συνταγή! ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα & 20 λεπτά"
    portions="4-5"
>}}

{{< ingredients >}} 
400gr μακαρονάκι από φάβα
400gr χταπόδι, καθαρισμένο
100mL βραστό νερό
αλάτι
4 κ.σούπας ελαιόλαδο + μερικό ακόμα για το τελείωμα
1 μεγάλο κρεμμύδι, ψιλοκομμένο
2 μεγάλες σκελίδες σκόρδο, σπασμένες
600gr καλαμαράκια, καθαρισμένα και κομμένα σε ροδέλες
70mL ούζο
700mL χυμός ντομάτας
μαύρο πιπέρι
αποξηραμένη ρίγανη
φρέσκος μαϊντανός, ψιλοκομμένος
{{< /ingredients >}}

{{< steps >}}
Βράζουμε τα ζυμαρικά σε μπόλικο αλατισμένο νερό για 3-4 λεπτά ή όσο αναγράφεται στην συσκευασία. Σουρώνουμε και αφήνουμε στην άκρη. Κρατάμε ένα ποτήρι από νερό που έβρασε το μακαρονάκι.
Βάζουμε ολόκληρο το καθαρισμένο χταπόδι μέσα σε μία κατσαρόλα πάνω σε μέτρια προς χαμηλή φωτιά και την σκεπάζουμε με καπάκι. Το χταπόδι θα αρχίσει να κοκκινίζει και να βγάζει τα υγρά του στα οποία σιγοβράζει. Δεν έχει καμία σημασία από ποιά πλευρά θα τοποθετήσετε το χταπόδι.
Στα 15 λεπτά το γυρίζουμε να πάρει χρώμα και από την άλλη πλευρά
Στα 30 λεπτά όταν όσα υγρά είχε βγάλει αρχίσουν να μειώνονται, προσθέτουμε το νερό και ξανασκεπάζουμε με το κάπακι.
Στα 45 λεπτά ελέγχουμε αν το χταπόδι τρυπιέται εύκολα με ένα πιρούνι και το ζουμί έχει αρχίσει να δένει. Αφαιρούμε το χταπόδι από την κατσαρόλα. το αφήνουμε λίγο να κρυώσει και το σε ροδέλες. Δεν πετάμε τα υγρά που έχει βγάλει διότι θα τα χρησιμοποίησουμε στην σάλτσα. Επίσης δοκιμάζουμε ένα μικρό κομμάτι. Αν είναι ανάλατο προσθέτουμε ελάχιστο αλάτι και αφήνουμε στην άκρη.
Σε μία πλατιά και ρηχή κατσαρόλα ζεσταίνουμε το ελαιόλαδο σε δυνατή φωτιά. 
Σοτάρουμε το κρεμμύδι και το σκόρδο για 3-4 λεπτά. 
Αλατίζουμε τα καλαμαράκια.
Προσθέτουμε το χταπόδι και τα καλαμαρακια και συνεχίζουμε το σοτάρισμα για 3 λεπτά να αλλάξουν χρώμα και να ψηθούν. Προσέχουμε να μην παραμαγειρέψουμε διότι θα σκληρύνουν.
Σβήνουμε με το ούζο και αφήνουμε να εξατμιστεί τελείως το αλκόολ διότι αλλιώς θα πικρίσει το φαγητό.
Αφαιρούμε το χταπόδι και τα καλαμαράκια σε ένα bowl. Σκεπάζουμε και αφήνουμε στην άκρη.
Στην ίδια κατσαρόλα ρίχνουμε τον χυμό ντομάτας. Προσθέτουμε αλάτι, πιπέρι, τον χυμό από το χταπόδι και την αποξηραμένη ρίγανη. Μαγειρεύουμε μέχρι να αρχίσει να δένει η σάλτσα. Θέλουμε να έχει λίγα υγρά αλλά να μην είναι σαν ζουμί.
Προσθέτουμε τα θαλασσινά και τα ζυμαρικά. Τρίβουμε μπόλικο μαύρο πιπέρι και ανακατεύουμε καλά. 
Βράζουμε σε δυνατή φωτιά για 1 λεπτό να ανακατευτούν οι γεύσεις. Αν δούμε ότι θέλουν λίγο υγρό ακόμα προσθέτουμε από το νερό που κρατήσαμε.
Δοκιμάζουμε αν χρειάζεται παραπάνω αλατοπίπερο.
Πασπαλίζουμε μαϊντανό ψιλοκομμένο και ραντίζουμε με ελαιόλαδο. Δεν φοβόμαστε το ελαιόλαδο απλά προσέχουμε να μην το παρακάνουμε.
{{< /steps >}}