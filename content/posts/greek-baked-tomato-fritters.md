---
date: 2020-04-13
draft: false
image: https://i.imgur.com/gO00AKd.jpg
title: "Ντοματοκεφτέδες φούρνου"
type: post
categories:
- "Λαχανικά"
- "Συνταγές"
- "Vegetarian"
---

{{< intro >}}
Γενικά σε αυτή την χώρα το έχουμε με τους κεφτέδες. Κολοκυθοκεφτέδες, πατατοκεφτέδες, μελιτζανοκεφτέδες, ντοματοκεφτέδες, κεφτέδες με κρέας, καλαμποκοκεφτέδες και αν συνεχίσω η λίστα είναι ατελείωτη. Γενικά νομίζω είναι στην φιλοσοφία μας, στην κουλτούρα μας, λίγο γιατί είναι φτιαγμένοι με υλικά που πάντα υπάρχουν σε ένα τυπικό ελληνικό σπίτι αλλά πιστεύω κυρίως γιατί φτιάχνονται με υλικά που είναι γέννημα θρέμμα αυτής της χώρας! Υλικά τελείως τοπικά και εποχικά που αν δεν μαγειρευτούν θα χαλάσουν και αν μαγειρευτούν θα θυμίζουν λίγο από παράδεισο.
{{< /intro >}}

{{< alternatives >}}Εγώ εδώ δεν ήθελα να τους τηγανίσω οπότε αποφάσισα να τους βάλω στον φούρνο χωρίς λάδι και το αποτέλεσμα ήταν απλά μοναδικό. Εννοείται ότι μπορείτε να τους τηγανίσετε και θα βγουν εξίσου τέλειοι αλλά γιατί να μπλέξετε με τηγάνια. Συνοδέψτε με γιαουρτάκι. Βέβαια εγώ το συνόδεψα με ρύζι και με μία σάλτσα λαχανικών…η επιλογή δική σας! Είναι πολύ σημαντικό να τρίψετε το κολοκύθι στο χοντρή πλευρά του τρίφτη διότι έτσι δεν θα βγάλει τα ζουμιά του. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="2 ώρες"
    portions="14-15"
>}}

{{< ingredients >}} 
250gr αλεύρι που φουσκώνει μόνο του
200gr ντομάτα, ψιλοκομμένη (1 μικρή ντομάτα)
200gr ντομάτα, τριμμένη στο χοντρό μέρος του τρίφτη (1 μικτή ντομάτα)
180gr κολοκυθάκια, τριμμένα στο χοντρό μέρος του τρίφτη
1 μεγάλο κρεμμύδι, ψιλοκομμένο
200gr φέτα, σπασμένη σε κομμάτια διαφόρων μεγεθών
10 μεγάλα φύλλα δυόσμο, χοντροκομμένο
3-4 μεγάλα φύλλα βασιλικό, χοντροκομμένο
1/2 μικρό ματσάκι μαϊντανό (20gr), χοντροκομμένο
1 κ.σoύπας αποξηραμένη ρίγανη
αλάτι
πιπέρι
{{< /ingredients >}}

{{< steps >}}
Σε ένα bowl προσθέτουμε όλα τα υλικά της συνταγής. Ανακατεύουμε καλά αλλά με απαλές κινήσεις ώστε να μην βγάλουν τα υγρά τους το κολοκύθι και το κρεμμύδι.
Αν έχουμε χρόνο βάζουμε το μείγμα στο ψυγείο για 1 ώρα ώστε να σφίξει καλά. Αν όχι προχωράμε κατευθείαν στο επόμενο βήμα.
Προθερμαίνουμε τον φούρνο στους 180°C.
Σε ένα μεγάλο ταψί στρώνουμε λαδόκολλα ώστε να βάλουμε τους ντοματοκεφτέδες.
Σχηματίζουμε τους ντοματοκεφτέδες δίνοντας τους στρογγυλό σχήμα ή όποιο άλλο σχήμα θέλουμε. Απλά πρέπει να προσέξουμε να έχουν όλοι οι ντοματοκεφτέδες μας το ίδιο μέγεθος.
Ψήνουμε για 20-30 λεπτά μέχρι να πάρουν χρώμα και να ψηθούν μέχρι μέσα.
{{< /steps >}}