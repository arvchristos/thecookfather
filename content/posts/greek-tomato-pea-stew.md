---
date: 2020-05-19
draft: false
image: https://i.imgur.com/TAFuTGW.jpg
title: "Αρακάς κοκκινιστός"
type: post
categories:
- "Λαχανικά"
- "Συνταγές"
- "Vegetarian"
---

{{< intro >}}
Ο αρακάς έχει φανατικούς εχθρούς αλλά και μεγάλους λάτρεις. Υπάρχουν άτομα που όταν τον βλέπουν σκέφτονται ότι είναι απλώς πράσινα μπιζέλια, υπάρχουν και άλλοι όμως που αμέσως μόλις βρουν αρακά ορμάνε στο πιάτο. Εγώ, δυστυχώς, ανήκω στην πρώτη κατηγορία...αυτή των εχθρών! Βλέπετε από μικρός είχα ένα κόλλημα να μην τρώω τον αρακά και το σπανακόρυζο. Όμως επειδή δεν είμαι μικρό παιδί πλέον, θέλω να δίνω μία ευκαιρία στα πάντα. Έτσι, αποφάσισα να το μαγειρέψω (με βαριά καρδιά) και, όχι να το παινευτώ, το αποτέλεσμα ήταν πολύ καλό. Για μένα θα παραμείνει ως η τελευταία φορά που έφαγα αρακά όμως για την υπόλοιπη οικογένεια, η οποία ξετρελάθηκε, θα έρθουν πολλές ακόμα άρα θα έρθουν και πολλές φορές ακόμα που θα πρέπει να τον ξαναμαγειρέψω.

Στα θετικά, πρέπει να παραδεκτώ ότι πρόκειται για ένα φαγητό που γεννήθηκε για να πηγαίνει με φέτα και φρέσκο ψωμί. Είναι φοβερή για βούτες αυτή η σαλτσούλα που σχηματίζεται!
{{< /intro >}}


{{< alternatives >}}Η συνταγή που ακολουθεί είναι με φρέσκο καθαρισμένο αρακά. Συνεπώς εννοούμε 500gr μπιζέλια. Αν έχετε σκοπό να χρησιμοποιήσετε κατεψυγμένο απλά βράστε λίγο παραπάνω τα υπόλοιπα λαχανικά μόνα τους ΑΦΗΝΟΝΤΑΣ ΑΝΟΙΧΤΟ ΤΟ ΚΑΠΑΚΙ μέχρι να εξατμιστούν τα περισσότερα υγρά και ρίξτε τα τελευταία 10 λεπτά τον κατεψυγμένο αρακά ΚΛΕΙΝΟΝΤΑΣ ΤΟ ΚΑΠΑΚΙ ΚΑΙ ΧΑΜΗΛΩΝΟΝΤΑΣ ΤΗΝ ΦΩΤΙΑ. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="40 λεπτά "
    portions="6 μερίδες" 
>}}

{{< ingredients >}} 
3 κ. σούπας ελαιόλαδο
1 μεγάλο κρεμμύδι, ψιλοκομμένο
2 μεγάλα καρότα, κομμένα σε κύβους πάχους 3 εκ.
2 μεσαίες πατάτες, κομμένες σε κύβους πάχους 3 εκ.
1 1/2 κ. σούπας πελτέ ντομάτας
100mL κρασί λευκό
500gr ντομάτα
1 κύβο λαχανικών
1 λίτρο βραστο νερό, βραστό
500gr φρέσκο αρακά
3 κ. σούπας φρέσκο άνηθο, ψιλοκομμένο (10gr)
αλάτι
μαύρο πιπέρι
{{< /ingredients >}}

{{< steps >}}
Βάζουμε μία κατσαρόλα σε δυνατή φωτιά για να κάψει και ρίχνουμε το ελαιόλαδο.
Προσθέτουμε το κρεμμύδι και σοτάρουμε για 2-3 λεπτά μέχρι να μαλακώσει.
Στη συνέχεια ρίχνουμε τα καρότα και τις πατάτες και συνεχίζουμε το σοτάρισμα για 2 λεπτά ακόμα.
Ρίχνουμε τον πελτέ ντομάτας ανακατεύοντας καλά για 2 λεπτά ώστε να πάει σε όλα τα λαχανικά και να μην καεί.
Σβήνουμε με το κρασί και περιμένουμε μέχρι να εξατμιστεί το αλκοόλ.
Χοντροκόβουμε τις ντομάτες και τις ρίχνουμε σε έναν πολυκόφτη. Χτυπάμε μέχρι να γίνουν χυμός.
Ρίχνουμε στην κατσαρόλα τον χυμό ντομάτας, τον κύβο λαχανικών και το βραστό νερό.
Μόλις αρχίσει να βράζει, μαγειρεύουμε για 15 λεπτά μέχρι να μαλακώσουν οι πατάτες, έχοντας το καπάκι μισόκλειστο ώστε να εξατμιστούν λίγο τα υγρά όμως να μείνει υγρή η σάλτσα.
Ρίχνουμε τον αρακά και τον άνηθο στην κατσαρόλα και ανακατεύουμε.
Κλείνουμε το καπάκι και μαγειρεύουμε σε μέτρια προς δυνατή φωτιά για 15 λεπτά.
Ανοίγουμε το καπάκι και συνεχίζουμε το μαγείρεμα για 10 λεπτά ακόμα μέχρι να βράσει τελείως ο αρακάς και να πήξει η σάλτσα. Προσθέτουμε αλάτι και πιπέρι. 
Σερβίρουμε με φέτα και φρέσκο ψωμί.   
{{< /steps >}}