---
date: 2020-05-30
draft: false
image: https://i.imgur.com/IiKe4bP.jpg
title: "Ντάκος"
type: post
categories:
- "Λαχανικά"
- "Συνταγές"
- "Vegetarian"
- "Σαλάτες"
---

{{< intro >}}
Νομίζω πρόκειται για ένα πιάτο που χαρακτηρίζει την κρητική κουζίνα. Δηλαδή ντάκος και ρακί σε ένα μαρμάρινο τραπεζάκι κάπου κοντά σε μία κρητική παραλία κάτω από ένα δενδρο δεν το λες και άσχημη εικόνα! 

Ο ντάκος στην Κρήτη έχει και άλλα ονόματα. Σε κάποιες περιοχές το λένε κουκουβάγια ένω σε κάποιες άλλες απλά παξιμάδι. Όμως σε όλη την Ελλάδα είναι γνωστός σαν ντάκος!
{{< /intro >}}

![Ντάκος](https://i.imgur.com/ZK77N0b.jpg "Ντάκος")

{{< alternatives >}}Η συνταγή που θα σας δώσω αποτελεί μία ιεροσυλία για κάποιον Κρητικό διότι εκτός από ντομάτα και φέτα βάζω αγγούρι και πιπεριά. Η ιδέα μου ήρθε από ένα μαγαζί της περιοχής οπόυ βάζει ψιλοκομμένο αγγουράκι και πιπεριά. Δεν χρειάζεται να σας πω ότι η συνταγή είναι τόσο απλή που θα μπορούσατε να κάνετε ό,τι σας κατέβει. Εγώ αυτό που σας προτέινω είναι να μουλιάσετε το παξιμάδι σας στον χυμό ντομάτας διότι αποκτά βαθιά γεύση. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="10 λεπτά "
    portions="2 μερίδες" 
>}}

{{< ingredients >}} 
2 κρητικά κριθαρένια παξιμάδια
500gr ντομάτα
2 κ. σούπας ξίδι, από λευκό κρασί
1 κ. γλυκού ζάχαρη κρυσταλλική
αλάτι
πιπέρι
1 μικρό αγγούρι, κομμένο σε μικρούς κύβους
1 μικρή πράσινη πιπεριά, κομμένη σε μικρούς κύβους
1 πρέζα αποξηραμένο θυμάρι
5 ελιές
100gr φέτα
2 κ. σούπας ελαιόλαδο
{{< /ingredients >}}

{{< steps >}}
Κόβουμε τη ντομάτα στη μέση και τρίβουμε τη μισή στον τρίφτη μέσα σε ένα bowl. Την υπόλοιπη μισή την κόβουμε σε κυβάκια. 
Στο bowl με την τριμμένη ντομάτα προσθέτουμε 1 κ.σούπας ξίδι, τη ζάχαρη, το αλάτι και το πιπέρι, το θυμάρι, 1 κ. σούπας  και ανακατεύουμε. Ρίχνουμε τα παξιμάδια και αφήνουμε να μαλακώσουν όσο προετοιμάζουμε τα υπόλοιπα υλικά.
Σε ένα δεύτερο bowl βάζουμε όλα τα κομένα λαχανικά μας, την υπόλοιπη 1 κ. σούπας ξίδι και ακόμα 1 κ. σούπας ελαιόλαδο. Αλατοπιπερώνουμε και ανακατεύουμε.
Σε ένα πιάτο βάζουμε τα κριθαρένια παξιμάδια, περιχύνουμε με όσο χυμό ντομάτας δεν έχουν πιεί, από πάνω βάζουμε το μείγμα λαχανικών και τελειώνουμε με φέτα κομμένη σε κομμάτια με το χέρι.   
{{< /steps >}}