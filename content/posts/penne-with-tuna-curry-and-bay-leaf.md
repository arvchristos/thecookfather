---
date: 2020-04-23
draft: false
image: https://i.imgur.com/IcHcVAp.jpg
title: "Πένες με τόνο, curry και δάφνη"
type: post
categories:
- "Ζυμαρικά"
- "Συνταγές"
- "Ψάρια & θαλασσινά"
- "Ένα σκεύος"
---

{{< intro >}}
Ναι ξέρω ο συνδυασμός ακούγεται λίγο περίεργος. Και εμένα έτσι μου φάνηκε όταν μου το πρότειναν. Βασικά κοίταξα με περίεργο ύφος την φίλη που μου το είπε και είπα ένα «Μάλιστα» σκεπτόμενος όλο αυτό το μπέρδεμα γεύσεων.

ΟΜΩΣ της έδωσα μία ευκαιρία ΚΑΙ ΗΤΑΝ ΤΕΛΕΙΑ! Είχα ξαναπροσπαθήσει να κάνω μια μακαρονάδα με τόνο και κόκκινη σάλτσα αλλά πρέπει να ομολογήσω ότι ήταν ψιλοαποτυχία ή καλύτερα αποτυχία σκέτο. Παρόλα αυτά μου άρεσε η ιδέα του τόνου και της ντομάτας οπότε και όταν μου δόθηκε η ευκαιρία ξαναδοκίμασα και ΕΥΤΥΧΩΣ που ξαναδοκίμασα γιατί η συνταγή είναι εξαιρετική.
{{< /intro >}}

{{< alternatives >}}Αν έχετε τόνο σε λάδι απλά στραγγίξτε το ελαφρά και είστε έτοιμοι. Αν πάλι χρησιμοποιήσετε τόνο σε νερό πρέπει να το στραγγίξετε πραγματικά πολύ καλά γιατί το νερό δεν επιτρέπει στον τόνο να πάρει ωραίο χρώμα και να ψηθεί! ΚΑΛΗ ΣΑΣ ΟΡΕΞΗ!
{{< /alternatives >}}

![Πένες με τόνο, curry και δάφνη](https://i.imgur.com/pzxfw48.jpg "Πένες με τόνο, curry και δάφνη")

{{< recipestats 
    duration="20 λεπτά"
    portions="2-3"
>}}

{{< ingredients >}} 
300gr πέννες
3 κ. σούπας ελαιόλαδο
1 μεγάλο κρεμμύδι, ψιλοκομμένο
2 σκελίδες σκόρδο, ψιλοκομμένο
1 μεγάλη πρέζα καστανή ζάχαρη
280gr τόνος σε νερό ή σε λάδι
μαύρο πιπέρι
1 μεγάλη πρέζα μπούκοβο
1 γεμάτη κ. γλυκού curry 
1 δαφνόφυλλο
450gr φρέσκια ντομάτα
ξύσμα από 1 λεμόνι
χυμός από 1/2 λεμόνι
αλάτι
{{< /ingredients >}}

{{< steps >}}
Σε μία κατσαρόλα με νερό που βράζει προσθέτουμε αλάτι, βάζουμε τις πένες και βράζουμε για 1 λεπτό λιγότερο από τον χρόνο που αναγράφεται στην συσκευασία.
Βάζουμε ένα αντικολλητικό τηγάνι σε δυνατή φωτιά για να κάψει και ρίχνουμε 2 κ. σούπας ελαιόλαδο.
Βάζουμε το κρεμμύδι, το σκόρδο, την καστανή ζάχαρη και αφήνουμε μέχρι να  καραμελώσουν για περίπου 3-4 λεπτά.
Προσθέτουμε τον τόνο και σοτάρουμε μέχρι να πάρει ωραίο χρώμα.
Κόβουμε τις ντομάτες και τις χτυπάμε σε ένα πολυκόφτη μέχρι να λιώσουν αλλά να μην γίνουν χυμός. Θέλουμε να υπάρχουν και μερικά κομμάτια ντομάτας.
Συνεχίζοντας, βάζουμε μαύρο πιπέρι, το μπούκοβο, το curry, το δαφνόφυλλο, τη ντομάτα, ανακατεύουμε και περιμένουμε μέχρι να εξατμιστούν τα υγρά.
Μεταφέρουμε τα ζυμαρικά από την κατσαρόλα στο τηγάνι και προσθέτουμε και 1/2 ποτήρι (ίσως και λιγότερο) από το νερό που βράσαμε τα μακαρόνια.
Χαμηλώνουμε την φωτιά σε μέτρια προς χαμηλή.
Προσθέτουμε το ξύσμα και τον χυμό λεμονιού και δοκιμάζουμε αν χρειάζεται αλάτι.
Αφαιρούμε από τη φωτιά και σερβίρουμε.
{{< /steps >}}