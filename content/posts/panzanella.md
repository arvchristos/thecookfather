---
date: 2020-04-10
draft: false
image: https://i.imgur.com/IwTuSvL.jpg
title: "Panzanella"
type: post
categories:
- "Λαχανικά"
- "Συνταγές"
- "Σαλάτες"
- "Ένα σκεύος"
- "Διεθνής κουζίνα"
- "Ιταλία"
- "Vegetarian"
---

{{< intro >}}
Ας ξεκινήσουμε με το τι είναι η panzanella (παντσανέλλα). Έχετε φάει χωριάτικη σαλάτα; Αυτή την υπέροχη ελληνική σαλάτα που παίζει να είναι η καλύτερη στον πλανήτη;;!! Επειδή σίγουρα έχετε φάει σκεφτείτε μία ελληνική σαλάτα χωρίς την φέτα. Στη θέση αυτής βάλτε φρυγανισμένο ψωμί που το αφήνουμε να μουλιάσει στους χυμούς των λαχανικών και το ελαιόλαδο. Έτσι, έχετε σχεδόν μια παντσανέλλα!

Πρόκειται για μία κλασσική σαλάτα της κεντρικής Ιταλίας. Η αρχική σνταγή λέγεται ότι δεν είχε καν ντομάτα και αγγούρι. Μονάχα ψωμί, κρεμμύδι και βασιλικό σε ξύδι, λάδι και αλάτι. Όμως με την πάροδο του χρόνου λαχανικά όπως η ντομάτα και το αγγούρι θεωρήθηκαν όχι απλά απαραίτητα αλλά και από τα πιο βασικά. Βέβαια πρόκειται για μία σαλάτα που ο καθένας την κάνει σύμφωνα με την δική του έμπνευση. Από ελιές, κάπαρη, καρότο, καλαμπόκι ή σέλινο μέχρι τόνο, ζαμπόν, λουκάνικα ή φασόλια, ο καθένας προσθέτει ό,τι του αρέσει.

Σκεφτείτε ό,τι είναι τόσο διάσημη στην Ιταλία όπου υπάρχουν φεστιβάλ αφιερωμένα στη σαλάτα αυτή:
    Στην περιφέρεια Μάρκε γίνεται το μεγαλύτερο φεστιβάλ για αυτό το πιάτο το οποίο πραγματοποιείται κάθε χρόνο στο Campo della Fiera di Lamole, ένα χωριουδάκι στο δήμο Borgo Pace, από τις 13 έως τις 15 Αυγούστου, με αφορμή τη γιορτή της Κοιμήσεως της Θεοτόκου.
    Στο Monterotondo, μια πόλη στην περιφέρεια της Lazio: κάθε πρώτη Κυριακή του Ιουλίου, το φεστιβάλ παντσανέλλας.
    Στην περιφέρεια Umbria, το Σάββατο μετά την Κοίμηση της Θεοτόκου, στo Onelli ,ένα κλασσικό αγροτικό χωριό μόλις λίγα χιλιόμετρα από την Cascia, πραγματοποιείτε το φεστιβάλ της παντσανέλλας.

{{< /intro >}}

{{< alternatives >}}Είναι καλό να το αφήσετε λίγα λεπτά στο ψυγείο πριν το σερβίρισμα ώστε να είναι πιο δροσερή η σαλάτα. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα"
    portions="6-8"
>}}

{{< ingredients >}} 
400gr χωριάτικο ψωμί ή τσιαπάτα
5 μέτριες ντομάτες
2 μικρές πράσινες πιπεριές
1-2 σκελίδες σκόρδο, ψιλοκομμένες
15-20 ελιές, χωρίς κουκούτσι
ελαιόλαδο
αλάτι
μαύρο πιπέρι
2-3 κ.σούπας ξίδι
40gr κάπαρη
αποξηραμένος βασιλικός
1-2 μεγάλα κρεμμύδια
{{< /ingredients >}}

{{< steps >}}
Προθερμαίνουμε τον φούρνο στους 180ο C στον αέρα.
Κόβουμε το ψωμί σε κύβους πάχους 1 εκ., τα πασπαλίζουμε με ελαιόλαδο, πιπέρι και λίγο αλάτι και τις ψήνουμε για 15 λεπτά μέχρι να πάρουν λίγο χρώμα και να είναι ελαφρά τραγανές σε ταψί που έχουμε στρώσει λαδόκολλα.
Κόβουμε τις ντομάτες, τις πιπεριές και το κρεμμύδι σε κύβους και τις βάζουμε σε ένα μπολ.
Κόβουμε τις ελιές σε ροδέλες και τις ρίχνουμε και αυτές.
Ξεπλένουμε καλά την κάπαρη και την βάζουμε και αυτές μαζί με τις ντομάτες. Καλό είναι την κάπαρη να την έχουμε ξεπλύνει αρκετές φορές και να την έχουμε αφήσει να στραγγίξει καλά αρκετή ώρα πριν την χρησιμοποιήσουμε στην σαλάτα μας.
Σε ένα μικρό μπολ ανακατεύουμε το ελαιόλαδο με το ξίδι, το σκόρδο και αρκετό αλάτι και πιπέρι.
Περιχύνουμε με τη σάλτσα τα λαχανικά μας, ρίχνουμε μέσα το ψωμί και ανακατεύουμε πάρα πολύ καλά
Ανακατεύουμε και βάζουμε στο ψυγείο με μεμβράνη μέχρι να την σερβίρουμε.
{{< /steps >}}