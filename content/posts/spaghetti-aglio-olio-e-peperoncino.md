---
date: 2020-04-22
draft: false
image: https://i.imgur.com/pWIURSk.jpg
title: "Σπαγγέτι aglio, olio e peperoncino"
type: post
categories:
- "Ζυμαρικά"
- "Συνταγές"
- "Ένα σκεύος"
- "Διεθνής κουζίνα"
- "Ιταλία"
- "Vegetarian"
---

{{< intro >}}
Δηλαδή σπαγγέτι με σκόρδο, λάδι και μπούκοβο! Μιλάμε για μία από τις κλασσικότερες μακαρονάδες της Καμπανίας. Η Καμπανία είναι περιοχή της νοτίου Ιταλίας με πρωτεύουσα την Νάπολη. Η διαφορά της με την aglio e olio  είναι ότι αυτή που σας παρουσιάζω σήμερα έχει και μπούκοβο, συνεπώς χωρίς αυτό έχετε πάλι ένα απίστευτα κλασσικό πιάτο. Μην σας φανεί πολύ το σκόρδο, ίσα ίσα να θέλετε βάλτε λίγο ακόμα. Αρωματίζει υπέροχα το λάδι και καθώς ψήνεται καραμελώνει και χάνεται η έντονη του γεύση. Επίσης είναι διαφορετικό το μαύρο πιπέρι από το μπούκοβο. Το πρώτο το βάζουμε για άρωμα ενώ το δεύτερο για ένταση, συνεπώς χρειάζονται και τα δύο.
{{< /intro >}}

{{< alternatives >}}Μπορείτε να βάλετε 1 πρέζα μπούκοβο αν απλά θέλετε το άρωμα του, 2 πρέζες μπούκοβο αν σας αρέσει το πικάντικο, 3 πρέζες μπούκοβο αν θέλετε το καυτερό ή 4 αν πραγματικά αντέχετε την αψάδα του. Σημασία έχει, μιας και μιλάμε για μία από τις πιο γρήγορες μακαρονάδες, να την κάνετε ακριβώς όπως την θέλετε εσείς. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="20 λεπτά"
    portions="3-4"
>}}

{{< ingredients >}} 
500gr σπαγγέτι (1 συσκευασία)
100mL ελαιόλαδο
6 σκελίδες σκόρδο, κομμένες σε πολύ λεπτές φέτες
2-3 πρέζες αποξηραμένο θυμάρι
1 εώς 4 πρέζες μπούκοβο 
φρέσκο μαϊντανό 
100gr παρμεζάνα, τριμμένη + λίγο ακόμα για σερβίρισμα
μαύρο πιπέρι
{{< /ingredients >}}

{{< steps >}}
Βράζουμε τα μακαρόνια σε μπόλικο αλατισμένο νερό, ένα λεπτό λιγότερο από τις οδηγίες που αναγράφονται στην συσκευασία.
Όσο βράζουμε τα μακαρόνια, σε ένα μεγάλο τηγάνι σε χαμηλή φωτιά ρίχνουμε το ελαιόλαδο και το σκόρδο μας. Η φωτιά πρέπει να είναι χαμηλή για να μην καεί το ελαιόλαδο και για να μπορέσει το σκόρδο να το αρωματίσει.
Προσθέτουμε μέσα στο τηγάνι, το μπούκοβο, το θυμάρι, μαύρο πιπέρι και ανακατεύουμε.
Μόλις δούμε ότι το σκόρδο αρχίζει να ξανθαίνει τότε η σάλτσα μας είναι έτοιμη.
Παίρνουμε 2 κουτάλες της σούπας από το νερό που βράζουν τα μακαρόνια και το ρίχνουμε στο τηγάνι. Προσέχουμε γιατί θα αφρίσει το νερό όταν πέσει στο λάδι οπότε δεν ρίχνουμε παραπάνω. Εναλλακτικά, μπορείτε να κρατήσετε νερό από αυτό που βράζουν τα μακαρόνια και όταν τα ρίξετε στην σάλτσα μετά να το προσθέσετε αμέσως.
Σουρώνουμε τα μακαρόνια, κρατάμε λίγο από το νερό, τα προσθέτουμε στο τηγάνι και ανακατεύουμε.
Αφαιρούμε από τη φωτιά, προσθέτουμε τον μαϊντανό, την παρμεζάνα, ανακατεύουμε και αφήνουμε 5 λεπτά τα μακαρόνια μέχρι να απορροφήσουν τη σάλτσα.
Ελέγχουμε αν χρειάζεται αλατοπίπερο και σερβίρουμε με έξτρα παρμεζάνα και μαϊντανό.
{{< /steps >}}