---
date: 2020-04-18
draft: false
image: https://i.imgur.com/F8CBGvo.jpg
title: "Πανσέτες στο τηγάνι με πορτοκάλι"
type: post
categories:
- "Κρέας"
- "Συνταγές"
- "Μαγειρεύοντας...σε ένα τηγάνι"
---

{{< intro >}}
Ξέρω ότι είναι περίοδος νηστείας αλλά επίσης ξέρω ότι υπάρχουν και πολλοί άνθρωποι που δεν αποφασίζουν να νηστέψουν. Ένας από αυτούς είμαι και εγώ! Αυτό σημαίνει ότι πέρα από τα γαλακτοκομικά ή τα ψάρια απολαμβάνω αυτή την περίοδο και το κρέας. Εννοείται πως όσοι αποφασίζετε να νηστέψετε την σαρακοστή κάνετε πολύ καλά…ο καθένας για τους δικούς του λόγους, είναι σίγουρα κάτι το θετικό για τον οργανισμό σας αν γίνεται σε φυσιολογικά πλαίσια.

Γυρνώντας πίσω στην συνταγή μας είχα πολύ καιρό μερικές πανσέτες στην κατάψυξη. Τις πήρα όταν ακόμα δεν νήστευαν ή δεν έκαναν διατροφή κάποια μέλη της οικογένειας οπότε ήταν περίπου 2 κιλά κρέας. Όμως τώρα που μόνο εγώ και τα αδέλφια μου τρώμε έκανα δύο συνταγές με πανσέτες (ενώ σκόπευα να κάνω μία για περισσότερα άτομα) που είναι πραγματικά εξαιρετικές.
{{< /intro >}}

{{< alternatives >}}Δεν έχω κάτι ιδιαίτερο να σας προτείνω κάτι ιδιαίτερο απλά να είστε υπομονετικοί γιατί είναι ένα κρέας που θέλει τον χρόνο του για να μαλακώσει. Στην αρχή πρέπει να του δώσετε χρόνο να πάρει χρώμα και μετά χρόνο ώστε να μαλακώσει. ΚΑΛΗ ΣΑΣ ΟΡΕΞΗ!
{{< /alternatives >}}

{{< recipestats 
    duration="1 ώρα"
    portions="3-4"
>}}

{{< ingredients >}} 
1 κιλό πανσέτες, κομμένες σε χοντρές φέτες
120gr ελαιόλαδο (8 κ. σούπας)
2 μεγάλες πρέζες αποξηραμένη ρίγανη
αλάτι
μαύρο πιπέρι
200ml λευκό κρασί
χυμό από 2 μεγάλα πορτοκάλια
χυμό από 1 μεγάλο λεμόνι
250-300mL βραστό νερό
1 κ. σούπας μέλι
{{< /ingredients >}}

{{< steps >}}
Σε ένα μεγάλο bowl βάζουμε τις πανσέτες. Προσθέτουμε 4 κ. σούπας ελαιόλαδο, την ρίγανη καθώς και αλατοπίπερο. Επειδή είναι η μόνη φάση που μπορούμε να αλατίσουμε το κρέας μας, ρίχνουμε αλάτι χωρίς να το φοβηθούμε.
Ανακατεύουμε καλά ώστε να πάει η μαρινάδα σε όλο το κρέας και αφήνουμε στην άκρη.
Σε μία μικρή κατσαρόλα ρίχνουμε τον χυμό πορτοκαλιού, λεμονιού και το μέλι. Ζεσταίνουμε σε χαμηλή φωτιά ίσα να λιώσει το μέλι και αποσύρουμε.
Σε μεγάλο αντικολλητικό τηγάνι βάζουμε το υπόλοιπο ελαιόλαδο να ζεσταθεί σε δυνατή φωτιά. Επειδή ίσως δεν έχουμε τόσο μεγάλο αντικολλητικό τηγάνι χρησιμοποιούμε δυο μικρότερα και δουλεύουμε παράλληλα.
Βάζουμε τις πανσέτες σε μια στρώση ώστε να πάρουν όλες χρώμα και μαγειρεύουμε μέχρι να πάρουν χρώμα και από τις δύο πλευρές. Καλό θα ήταν να μην χρησιμοποιήσουμε πιρούνι και τις τρυπήσουμε.
Σβήνουμε με το κρασί και αφήνουμε να εξατμιστεί, γυρίζοντας και από τις δυο πλευρές τις πανσέτες.
Μόλις στεγνώσει το τηγάνι, προσθέτουμε το νερό τόσο ώστε να καλύπτεται ο πάτος του τηγανιού και μειώνουμε σε μέτρια φωτιά, ίσως χρειαστεί και λιγότερο από 250mL ανάλογα το τηγάνι.
Αφήνουμε να μαγειρευτούν γυρίζοντας τες τακτικά και από τις δυο πλευρές.
Όταν μαλακώσουν εντελώς, αφήνουμε να στεγνώσει το τηγάνι και προσθέτουμε το μείγμα του χυμού.
Αφήνουμε να δέσει η σάλτσα που θα σχηματιστεί με τον χυμό και σερβίρουμε.
{{< /steps >}}