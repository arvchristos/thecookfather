---
date: 2022-03-19
draft: false
image: https://i.imgur.com/Kzvz8wg.jpg
title: "Γιουβέτσι λαχανικών"
type: post
categories:
- "Ζυμαρικά"
- "Συνταγές"
- "Ένα σκεύος"
- "Vegetarian"
- "Λαχανικά"
---

{{< intro >}}
Ένα από τα κλασσικότερα ελληνικά φαγητα, που μεγαλώσαμε με αυτό, είναι το γιουβέτσι με μοσχαράκι. Κάποιοι το κάνουν στον φούρνο ενώ άλλοι στην κατσαρόλα. Όπως και να το κάνεις βέβαια είναι πραγματικά πεντανόστιμο και δεν γίνεται να μην σου θυμίζει οικογενειακές στιγμές, χωριό και φαγητό γιαγιάς ή μεγάλα τραπέζια σε γιορτές!

Πρόκειται για ένα φαγητό που δεν "φτουράει" διότι όσο και να φτιάξεις θα φαγωθει ΟΛΟ σε χρόνο ρεκόρ και πάντα θα θες κι άλλο. Επειδή όμως ο καιρός περνάει και οι εποχές αλλάζουν, όπως έχουμε πει χιλιάδες φορες από αυτό το site, πρέπει να στρεφόμαστε περισσότερο πρός την διατροφή που είναι βασισμένη σε λαχανικά και να απομακρυνόμαστε από το κρέας. Εξάλλου τώρα είναι και περίοδος νηστείας για πολλούς, οπότε ένα γιουβετσάκι λαχανικών δεν είναι καθόλου κακή ιδέα. 
{{< /intro >}}

{{< alternatives >}}Οπως μπορείτε εύκολα να καταλάβετε σχετικά με τα λαχανικά μπορείτε να χρησιμοποιήσετε όποια σας κάνουν κέφι. Μελιτζάνες, μανιτάρια, καρότα, πιπεριές είναι από τα πιό κλασσικά. Μπορείτε όμως να βάλετε ό,τι σας κατέβει, ακόμα και κουνουπίδι ή μπρόκολο. Επίσης, εγώ κάνω την συγκεκριμένη συνταγή στην κατσαρόλα διότι δεν έχει ανάγκη, όπως το κρέας, να ψηθεί για αρκετή ώρα οπότε γίνεται στο τσακ-μπαμ. Τέλος, για τα μπαρχαρικά ισχύει ό,τι και για τα λαχανικά. Βάλτε ο,τι σας κάνει κέφι. Από ρίγανη μέχρι garam masala! ΚΑΛΗ ΟΡΕΞΗ!
{{< /alternatives >}}

{{< recipestats 
    duration="30 λεπτά"
    portions="4"
>}}

{{< ingredients >}} 
300gr κριθαράκι μέτριο
1 μεγάλο κρεμμύδι, ψιλοκομμένο
250gr μανιτάρια portobello, χοντροκομμένα
250gr μελιτζάνα, κομμένη σε κυβάκια
1 μεσαία πράσινη πιπεριά, κομμένη σε κυβάκια
400gr χυμό τομάτας
3 κ.γλυκού πούδρα κόκκινης πιπεριάς
αλάτι
μαύρο πιπέρι
1/2 κ.γλυκού κουρκουμάς
1/2 κ.γλυκού σκόρδο σε σκόνη
3 κ.σούπας ελαιόλαδο
1 κύβο λαχανικών
500-600mL βραστό νερό
{{< /ingredients >}}

{{< steps >}}  
Βαζουμε μία κατσαρόλα σε δυνατή φωτιά, προσθέτουμε το ελαιόλαδο και αφήνουμε να κάψει καλά.
Προσθέτουμε το κρεμμύδι και σοτάρουμε για 2-3 λεπτά μέχρι να αρχίσει να μαλακώνει. 
Ρίχνουμε την πιπεριά, τα μανιτάρια, τη μελιτζάνα, αλάτι, μαύρο πιπέρι, την πούδρα κόκκινης πιπεριάς, τον κουρκουμά και το σκόρδο σε σκόνη και συνεχίζουμε το σοτάρισμα μέχρι να μαραθούν τα λαχανικά και να πάρουν ένα ελαφρύ χρώμα. 
Έπειτα ρίχνουμε τον χυμό ντομάτας, τον κύβο λαχανικών και 100ml από το βραστό νερό. Αφήνω να βράσει για 10 λεπτά περίπου.
Μόλις περάσει το 10λεπτο και έχουν μαλακώσει τα λαχανικά προσθέτουμε το κριθαράκι μαζι με τα υπόλοιπα 500mL νερό και λίγο ακόμα αλάτι.
Μαγειρεύουμε το κριθαράκι ανακατεύοντας συνεχώς διότι κολλάει στον πάτο της κατσαρόλας, για 8-10 λεπτά ή μέχρι να είναι έτοιμο. Αν χρειαστεί προσθέτουμε λίγο ακόμα ζεστό νερό.
Μόλις είναι έτοιμο, βγάζουμε την κατσαρόλα από την φωτιά και την αφήνουμε σκεπασμένη με καπακι για 4-5 λεπτά ώστε να δέσει το φαγητό.
Σερβίρουμε όσο ακόμα είναι ζεστό.
{{< /steps >}}